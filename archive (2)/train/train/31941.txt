ಜಾರ್ಜ್ ಸ್ಟಿಫನ್ಸನ್ , ಓರ್ವ ಇಂಗ್ಲೀಷ್ ಸಿವಿಲ್ ಎಂಜಿನಿಯರ್ ಮತ್ತು ಮೆಕ್ಯಾನಿಕಲ್ ಎಂಜಿನಿಯರ್ ಆಗಿದ್ದರು. ವಿಶ್ವದಲ್ಲೇ ಮೊದಲ ಸಾರ್ವಜನಿಕ ರೈಲ್ವೆ ಮಾರ್ಗದ ಸ್ವಯಂಚಾಲಿತ ಹಬೆ ಎಂಜಿನ್ ನನ್ನು ಲೊಕೊಮೊಟಿವ್ ಗಳ ಮೂಲದಲ್ಲಿ ನಿರ್ಮಿಸಿದವರಾಗಿದ್ದಾರೆ. ಅವರು "ರೈಲ್ವೆಗಳ ಪಿತಾಮಹ" ಎಂದು ಹೆಸರಾಗಿದ್ದಾರೆ. ಅತ್ಯುತ್ತಮ ಕಾರ್ಯನಿಷ್ಠೆಗೆ ಅವರದೊಂದು ಉತ್ತಮ ಉದಾಹರಣೆ ಮತ್ತು ಸ್ಟಿಫನ್ಸನ್ ಅಭಿವೃದ್ಧಿಯ ಹಸಿಯುಳ್ಳವರು ಎಂದು ವಿಕ್ಟೊರಿಯನ್ ಗಳು ಪರಿಗಣಿಸುತ್ತಾರೆ.ಸ್ವಯಂ-ಸಹಾಯದ ವಕೀಲ ರಾದ ಸ್ಯಾಮ್ಯುವಲ್ ಸ್ಮೈಲ್ಸ್ ಅವರು ವಿಶೇಷವಾಗಿ ಇಂತಹ ಸಾಧನೆಗಳನ್ನು ಹೀಗೆ ಬಣ್ಣಿಸುತ್ತಾರೆ. ಅವರ ರೇಲ್ ಗೇಜ್ ಪ್ರಮಾಣಕವನ್ನು ಹಲವು ಬಾರಿ "ಸ್ಟಿಫನ್ಸನ್ ಗೇಜ್ " ಎಂದು ಕರೆಯುತ್ತಾರೆ.ಇದು ವಿಶ್ವದ ಅತ್ಯಂತ ಸರಳ ಪ್ರಮಾಣೀಕೃತ ಗೇಜ್ ಗೆ ಆಧಾರವಾಗಿದೆ.
ಜಾರ್ಜ್ ಸ್ಟಿಫನ್ಸನ್ ನಾರ್ತ್ ಅಂಬರಲ್ಯಾಂಡ್ ನ ವೆಲಾಮ್ ನಲ್ಲಿ ಜನಿಸಿದರು. ಇದು ನಿವ್ ಕ್ಯಾಸ್ಟಲ್ ಅಪಾನ್ ಟೈನೆಗೆ ಪಶ್ಚಿಮಾಭಿಮುಖವಾಗಿದೆ. ರಾಬರ್ಟ್ ಮತ್ತು ಮಾಬೆಲ್ ದಂಪತಿಯ ಎರಡನೆಯ ಪುತ್ರನಾಗಿದ್ದ ಸ್ಟಿಫನ್ಸನ್. ಆದರೆ ಅವರಿಬ್ಬರಲ್ಲಿ ಯಾರಿಗೂ ಓದು ಅಥವಾ ಬರೆಹ ಗೊತ್ತಿರಲಿಲ್ಲ. ರಾಬರ್ಟ್, ವೆಲಾಮ್ ನಲ್ಲಿನ ಕಲ್ಲಿದ್ದಲು ಗಣಿಯಲ್ಲಿ ಪಂಪಿಂಗ್ ಎಂಜಿನ್ ನಲ್ಲಿ ಫೈಯರ್ ಮನ್ ಆಗಿ ಅತ್ಯಂತ ಕಡಿಮೆ ಆದಾಯ ಪಡೆಯುತ್ತಿದ್ದ. ಹೀಗಾಗಿ ಶಾಲಾ ಶಿಕ್ಷಣಕ್ಕಾಗಿ ಹಣದ ಕೊರತೆ ಇತ್ತು. ತಮ್ಮ 17ನೆಯ ವಯಸ್ಸಿನಲ್ಲಿ ಸ್ಟಿಫನ್ಸನ್ ನಿವ್ ಬರ್ನ್ ನಲ್ಲಿದ್ದ ವಾಟರ್ ರೊ ಪಿಟ್ ಕಂಪನಿಯಲ್ಲಿ ಎಂಜಿನ್ ಮನ್ ಆಗಿ ಕೆಲಸ ಮಾಡುತ್ತಿದ್ದರು. ಆ ವೇಳೆಯಲ್ಲಿ ಜಾರ್ಜ್ ಗೆ ಶಿಕ್ಷಣದ ಮೌಲ್ಯ ಅರಿವಾಯಿತು. ಓದು, ಬರೆಹ ಮತ್ತು ಅಂಕಗಣಿತ ಕಲಿಯಲು ಅವರು ರಾತ್ರಿ ಶಾಲೆಗೆ ಸೇರಿಕೊಂಡರು. ಅವರು ತಮ್ಮ 18ನೆಯ ವಯಸ್ಸಿನವರೆಗೂ ಅನಕ್ಷರಸ್ಥರಾಗಿದ್ದರು. ಅವರು 1801ರಲ್ಲಿ ಬ್ಲ್ಯಾಕ್ ಕಾಲೆರ್ಟನ್ ಕಲ್ಲಿದ್ದಲು ಗಣಿಯಲ್ಲಿ 'ಬ್ರೇಕ್ಸ್ ಮ್ಯಾನ್ 'ಆಗಿ ಕೆಲಸ ಆರಂಭಿಸಿದ್ದರು. ಆಳದ ಗಣಿಯಲ್ಲಿನ ಬಿಸಿ ಗಾಳಿಯನ್ನು ನಿಯಂತ್ರಿಸುವ ಕೆಲಸ ಅವರದಾಗಿತ್ತು. ಅವರು 1802ರಲ್ಲಿ ಫ್ರಾನ್ಸೆಸ್ ಹೆಂಡೆರ್ಸನ್ ಅವರನ್ನು ವಿವಾಹವಾದರು. ಅದೇ ವೇಳೆಗೆ ನಿವ್ ಕ್ಯಾಸ್ಟಲ್ ನ ಪೂರ್ವಭಾಗದ ವಿಲ್ಲಿಂಗ್ಟನ್ ಕ್ವೆಯ್ ಗೆ ಸ್ಥಳಾಂತರಗೊಂಡರು. ಅಲ್ಲಿ ಅವರು ಬ್ರೇಕ್ಸ್ ಮನ್ ಆಗಿ ಕೆಲಸ ಮಾಡುತ್ತಿದ್ದಾಗ ಕಾಟೇಜ್ ವೊಂದರಲ್ಲಿನ ಕೊಠಡಿಯಲ್ಲಿ ವಾಸವಾಗಿದ್ದರು. ಜಾರ್ಜ್ ತಮ್ಮ ಆದಾಯ ಹೆಚ್ಚಿಸಿಕೊಳ್ಳಲು ಪೂರಕವಾಗಿ ಶೂ ಹೊಲಿಯುವುದು ಮತ್ತು ಗಡಿಯಾರಗಳ ದುರಸ್ತಿ ಕಾಯಕ ಮಾಡುತ್ತಿದ್ದರು. ನಂತರ 1803 ರಲ್ಲಿ ಅವರ ಪುತ್ರ ರಾಬರ್ಟ್ ಜನಿಸಿದ; ಬಳಿಕ 1804ರಲ್ಲಿ ಅವರು ಕಿಲ್ಲಿಂಗ್ ವರ್ತ್ ಹತ್ತಿರದ ವೆಸ್ಟ್ ಮೊರ್ ಗೆ ಸ್ಥಳಾಂತರಗೊಂಡರು. ಅದೇ ವೇಳೆಗೆ ಜಾರ್ಜ್ ಕಿಲ್ಲಿಂಗ್ ವರ್ತ್ ಪಿಟ್ ನಲ್ಲಿ ಬ್ರೇಕ್ಸಮನ್ ಆಗಿ ಕೆಲಸ ಮಾಡುತ್ತಿದ್ದರು. ಅವರ ಪತ್ನಿ ಹೆಣ್ಣು ಮಗುವೊಂದಕ್ಕೆ ಜನ್ಮ ನೀಡಿದರು; ಆದರೆ ಮಗು ಕೆಲವೇ ವಾರಗಳಲ್ಲಿ ಮರಣವನ್ನಪ್ಪಿತು. ಅದಲ್ಲದೇ 1806ರಲ್ಲಿ ಫ್ಯಾನ್ನಿ ಕೂಡ ಶ್ವಾಸಕೋಶ ಹಾಳಾಗಿದ್ದರಿಂದ ಸಾವನ್ನಪ್ಪಿದರು. ನಂತರ ಜಾರ್ಜ್ ಸ್ಕಾಟ್ ಲ್ಯಾಂಡ್ ನಲ್ಲಿ ಕೆಲಸ ಹುಡುಕಲು ನಿರ್ಧರಿಸಿದರು ಅವರು ಮೊಂಟ್ರೊಸ್ ಗೆ ಕೆಲಸಕ್ಕೆ ಹೋಗುವ ಮುಂಚೆ ರಾಬರ್ಟ್ ನನ್ನು ಸ್ಥಳೀಯ ಮಹಿಳೆಯೊಬ್ಬರ ಹತ್ತಿರ ಬಿಟ್ಟು ಹೋದರು. ಕೆಲವು ತಿಂಗಳುಗಳ ನಂತರ ಅವರು ಮರಳಿ ಬಂದರು; ಬಹುಶಃ ಅವರ ತಂದೆ ಗಣಿಗಾರಿಕೆ ಕೆಲಸದಲ್ಲಿ ಕಣ್ಣು ಕಳೆದುಕೊಂಡಿದ್ದೇ ಇದಕ್ಕೆ ಕಾರಣವಾಗಿತ್ತು. ಜಾರ್ಜ್ ಮತ್ತೆ ವೆಸ್ಟ್ ಮೂರ್ ನಲ್ಲಿರುವ ತಮ್ಮ ಕಾಟೇಜ್ ಗೂಡಿಗೆ ಮರಳಿದರು. ಅವರೊಂದಿಗೆ ಅವರ ಅವಿವಾಹಿತ ಸಹೋದರಿ ಎಲೆನೊರ್ ರಾಬರ್ಟ್ ನನ್ನು ನೋಡಿಕೊಳ್ಳಲು ಜೊತೆಯಾದರು. ಆಗ 1811 ರಲ್ಲಿ ಹೈ ಪಿಟ್ ಕಿಲ್ಲಿಂಗ್ ವರ್ತ್ ನಲ್ಲಿನ ನೀರೆತ್ತುವ ಪಂಪಿಂಗ್ ಯಂತ್ರವೊಂದು ಸರಿಯಾಗಿ ಕಾರ್ಯನಿರ್ವಹಿಸುತ್ತಿರಲಿಲ್ಲ; ಆಗ ಸ್ಟಿಫನ್ಸನ್ ರಿಗೆ ಅದನ್ನು ಸರಿಪಡಿಸುವಂತೆ ಕೇಳಿಕೊಳ್ಳಲಾಯಿತು. ಅವರು ಆ ಕೆಲಸ ಒಪ್ಪಿಕೊಂಡು ಯಶಸ್ವಿ ಯಾಗಿ ದುರಸ್ತಿ ಪೂರ್ಣಗೊಳಿಸಿದ ನಂತರ ಎಂಜಿನ್ ದುರಸ್ತಿಯಲ್ಲಿ ಶೀಘ್ರದಲ್ಲೇ ಪ್ರಾವಿಣ್ಯತೆಯೊಂದಿಗೆ ಬಡ್ತಿ ಪಡೆದು ಕೊಂಡರು. ಅದೇ ವೇಳೆಗೆ ಹತ್ತಿರದ ಕಲ್ಲಿದ್ದಲಿನ ಗಣಿಗಳಿಗೂ ಅವರ ಸೇವೆ ವಿಸ್ತರಿಸಲ್ಪಟ್ಟಿತು. ಹೀಗಾಗಿ ಆ ಪ್ರದೇಶದ ಎಲ್ಲಾ ಕಲ್ಲಿದ್ದಲು ಗಣಿಗಳಲ್ಲಿನ ಯಂತ್ರಗಳ ಉಸ್ತುವಾರಿ ಮತ್ತು ದುರಸ್ತಿಯ ಜವಾಬ್ದಾರಿಯೂ ದೊರೆಯಿತು. ಶೀಘ್ರದಲ್ಲಿಯೇ ಅವರು ಹಬೆ-ಶಕ್ತಿಮೂಲದ ಯಂತ್ರಗಳಲ್ಲಿ ಪರಿಣತರಾದರು.
ಆಗ 1818 ರಲ್ಲಿ ಗಣಿಗಳಲ್ಲಿನ ಸ್ಫೋಟಕಗಳೊಂದಿಗೆ ಕಾಣಿಸುವ ಉರಿ-ಬೆಂಕಿ ಎಲ್ಲೆಡೆಗೂ ವ್ಯಾಪಿಸುತ್ತಿತ್ತು. ಅದೇ ವೇಳೆಗೆ ಸ್ಟಿಫನ್ಸನ್ ಸುರಕ್ಷಿತ ಕೈದೀವಿಗೆಯನ್ನು ಕಂಡು ಹಿಡಿಯಲು ಪ್ರಯೋಗ ನಡೆಸುತ್ತಿದ್ದರು. ಇದು ಉರಿದರೂ ಯಾವುದೇ ಸ್ಫೋಟವನ್ನುಂಟು ಮಾಡುತ್ತಿರಲಿಲ್ಲ. ಅದೇ ವೇಳೆ ಗೆ ಕೊರ್ನಿಶ್ ಮನ್ ಸರ್ ಹಂಫ್ರಿ ಡಾವಿ ಕೂಡ ಒಬ್ಬ ವಿಜ್ಞಾನಿಯಾಗಿ ಈ ಸಮಸ್ಯೆಯ ಬಗೆಗೆ ಅವಲೋಕನ ನಡೆಸುತ್ತಿದ್ದರು. ಯಾವುದೇ ವೈಜ್ಞಾನಿಕ ತಿಳಿವಳಿಕೆ ಇಲ್ಲದಿದ್ದರೂ ಸ್ಟಿಫನ್ಸನ್ ನಿರಂತರವಾದ ಪ್ರಯೋಗದಿಂದಾಗಿ ಒಂದು ದೀವಿಗೆಯನ್ನು ಆವಿಷ್ಕರಿಸಿದರು. ಅದರಲ್ಲಿ ಸಣ್ಣ ರಂಧ್ರಗಳ ಮೂಲಕ ಗಾಳಿಯ ಪ್ರವೇಶವಾಗುತ್ತಿತ್ತು. ಸ್ಟಿಫನ್ಸನ್ ಅವರೇ ಸ್ವತಹ ಇಬ್ಬರು ವ್ಯಕ್ತಿಗಳಿಗೆ ಕಿಲ್ಲಿಂಗ್ ವರ್ತ್ ನ ಕಲ್ಲಿದ್ದಲು ಗಣಿಯಲ್ಲಿಯೇ ಇದರ ಪ್ರಾತ್ಯಕ್ಷಿಕೆ ತೋರಿಸಿದರು. ಅದನ್ನು ನೇರವಾಗಿ ಬಿರುಕಿನ ಕಂದರದೆದುರು ಹಿಡಿದು ಅಲ್ಲಿ ಬರುವ ಮಂದ ಬೆಂಕಿಯ ಸುರಿಯುವಿಕೆ ಯನ್ನು ಪ್ರದರ್ಶಿಸಿದರು. ಡಾವಿ ಇದರ ವಿನ್ಯಾಸವನ್ನು ರಾಯಲ್ ಸೊಸೈಟಿಗೆ ನೀಡುವ ಒಂದು ತಿಂಗಳ ಮುಂಚೆಯೇ ಇದರ ಪ್ರಯೋಗ ನಡೆದಿತ್ತು. ಈ ಎರಡೂ ಕೈದೀವಿಗೆಗಳು ಬೇರೆ ಬೇರೆ ವಿನ್ಯಾಸ ಪಡೆದಿದ್ದವು.ಡಾವಿಯವರ ಲ್ಯಾಂಪ್ ಒಂದು ನಿಗದಿತ ಅಳತೆಯ ಪರದೆಯನ್ನೊಳ ಗೊಂಡಿದ್ದರೆ, ಸ್ಟಿಫನ್ಸನ್ ರ ಲ್ಯಾಂಪ್ ಗಾಜಿನ ಸಿಲಿಂಡರ್ ವೊಂದನ್ನು ಒಳಗೊಂಡಿತ್ತು. ಡಾವಿ ಅವರು ತಮ್ಮ ಆವಿಷ್ಕಾರಕ್ಕಾಗಿ £2,000,ಬಹುಮಾನ ಪಡೆದಿದ್ದರೆ, ಸ್ಟಿಫನ್ಸನ್ ರು ಈ ವಿನ್ಯಾಸವನ್ನು ಕದ್ದಿದ್ದಾರೆಂಬ ಆಪಾದನೆ ಹೊರಬೇಕಾಯಿತು. ಒಂದು ಸ್ಥಳೀಯ ಸಮಿತಿಯು ಸ್ಟಿಫನ್ಸನ್ ಅವರನ್ನು ಈ ಆರೋಪದಿಂದ ಮುಕ್ತಗೊಳಿಸಿ, ಅವರು ಪ್ರತ್ಯೇಕವಾಗಿ ಈ ಬಗ್ಗೆ ಅಧ್ಯಯನ ನಡೆಸಿದ್ದರೆಂದು ತಿಳಿಸಿ £1,000 ಬಹುಮಾನ ಘೋಷಿಸಿತು. ಆದರೆ ಡಾವಿ ಮತ್ತವರ ಬೆಂಬಲಿಗರು ಈ ಕ್ರಮವನ್ನು ಸ್ವಾಗತಿಸಲಿಲ್ಲ. ಸ್ಟಿಫನ್ಸನ್ ನಂತಹ ಅಶಿಕ್ಷಿತನೊಬ್ಬ ಹೇಗೆ ಇಂತಹ ಸಮಸ್ಯೆಗೆ ಪರಿಹಾರ ಕಂಡು ಹಿಡಿಯಲು ಸಾಧ್ಯ ಎನ್ನುವುದು ಅವರ ಪ್ರಶ್ನೆಯಾಗಿತ್ತು. ನಂತರ 1833 ರಲ್ಲಿ ಹೌಸ್ ಆಫ್ ಕಾಮನ್ಸ್ ನ ಸಮಿತಿಯು ಈ ಸುರಕ್ಷತಾ ಲ್ಯಾಂಪ್ ಕಂಡು ಹಿಡಿಯುವಲ್ಲಿ ಸ್ಟಿಫನ್ಸನ್ ರಿಗೂ ಸಮನಾದ ಶ್ರಮದ ಪಾಲಿದೆ ಎಂದು ಹೇಳಿತು. ಆದರೆ ಡಾವಿ ಮಾತ್ರ ಕುರುಡು ನಂಬಿಗೆಯಿಂದಾಗಿ ಸ್ಟಿಫನ್ಸನ್ ರೇ ತನ್ನ ಸಿದ್ಧಾಂತದ ಸೂತ್ರ ಕದ್ದಿದ್ದಾರೆಂದು ತೀವ್ರವಾಗಿ ನಂಬಿದ್ದರು. ಸ್ಟಿಫನ್ಸನ್ ಅವರ ಲ್ಯಾಂಪ್ ನ್ನು ಈಶಾನ್ಯ ಭಾಗದಲ್ಲಿ ಮಾತ್ರ ಬಳಸಲಾಗುತ್ತದೆ,ಆದರೆ ಡಾವಿಯವರ ಲ್ಯಾಂಪ್ ನ್ನು ಎಲ್ಲೆಡೆಯೂ ಉಪಯೋಗಿಸಲಾಗುತ್ತದೆ. ಆದರೆ ಡಾವಿಯೊಂದಿಗಿನ ಸ್ಟಿಫನ್ಸನ್ ಅವರ ಅನುಭವವು ಜೀವನದುದ್ದಕ್ಕೂ ಲಂಡನ್ ಮೂಲದ ವಿಜ್ಞಾನ ಪರಿಣತರಲ್ಲಿ ಅಪನಂಬಿಕೆ ಮೂಡಿಸುವಂತೆ ಮಾಡಿತ್ತು. 
ಒಂದು ಸಿದ್ಧಾಂತದ ಪ್ರಕಾರ ಸ್ಟಿಫನ್ಸನ್ ಪರೋಕ್ಷವಾಗಿ ಟೆನೆಸೈಡ್ ಜನರಿಗೆ ಗಿಯಾರ್ಡೆ ಗಳು ಎಂಬ ಸಂಕ್ಷಿಪ್ತ ಹೆಸರನ್ನಿಟ್ಟಿದ್ದರು. ಆ ಸಿದ್ಧಾಂತದ ಪ್ರಕಾರ ಈಶಾನ್ಯ ಭಾಗದ ಕಲ್ಲಿದ್ದಲು ಗಣಿಗಾರರು ತಮ್ಮ ಲ್ಯಾಂಪ್ ಗಳನ್ನು ಗಿಯಾರ್ಡಿಸ್ ಎಂದು ಕರೆಯುತ್ತಿದ್ದರು. ಇದೇ ಮುಂದೆ ಆಳವಾದ ಗಣಿಗಳಲ್ಲಿ ಕೆಲಸ ಮಾಡುವವರಿಗೆ ಅನ್ವರ್ಥಕ ನಾಮವಾಯಿತು. ಹೀಗೆ 1886ರ ಹೊತ್ತಿಗೆ ಯಾವುನೇ ಟಿನೆಸೈಡ್ ನ ರಹವಾಸಿಗೆ ಗಿಯಾರ್ಡೆ ಎಂದು ಕರೆಯಲು ಪ್ರಾರಂಭಿಸಲಾಯಿತು.
೮ಜಾರ್ಜ್ ಅವರು ಅದರ ವಿನ್ಯಾಸಕ್ಕಾಗಿ ಹಲವು ಸಲಹೆಗಳನ್ನು ನೀಡಿದ್ದರು. ಒಂದು ಅತ್ಯಂತ ಮಹತ್ವದ ಹೊಸ ಮಾರ್ಪಾಟೆಂದರೆ ಹಬೆ ಸಿದ್ದ ಪಡಿಸಲು ಮಾಡಿದ ನವೀನ ಶೈಲಿಯ ಫೈಯರ್-ಟ್ಯೂಬ್ ಬಾಯ್ಲರ್, ಇದನ್ನು ಫ್ರೆಂಚ್ ಎಂಜಿನಿಯರ್ ಮಾರ್ಕ್ ಸೆಗುಇನ್ ಅವರು ಕಂಡು ಹಿಡಿದರು. ಇದು ಸುಧಾರಿತ ರೀತಿಯಲ್ಲಿ ಶಾಖದ ವಿನಿಮಯಕ್ಕೆ ಅನುಕೂಲ ಮಾಡಿಕೊಟ್ಟಿತು. ಇದನ್ನು L&MR ಕಂಪನಿಯ ಕೋಶಾಧಿಕಾರಿ ಯಾದ ಹೆನ್ರಿ ಬೂತ್ ಅವರು ಸಲಹೆ ಮಾಡಿದ್ದರು.
ಆಗ 1830 ರಲ್ಲಿ ಲಿವರ್ ಪೂಲ್ ಅಂಡ್ ಮ್ಯಾಂಚೆಸ್ಟರ್ ರೈಲ್ವೆಯ ಉದ್ಘಾಟನೆಯ ಭಾಗವಾಗಿ ರೇನ್ ಹಿಲ್ ನಲ್ಲಿನ ತ್ರಿವಿಮಿತೀಯ ಸೇತುವೆಯನ್ನು ಸಂಭ್ರಮದಿಂದ ಆರಂಭಗೊಳಿಸಲಾಯಿತು. ಈ ಸೇತುವೆ ಮೂಲಕ ಯಾವುದೇ ರೈಲ್ವೆ ಯಾವುದೇ ಕೋನದಲ್ಲಿ ಸಂಚರಿಸಬಹುದಾದ ಮೊದಲ ಸೇತುವೆಯಾಗಿದೆ. ಇದರ ರಚನೆ ಮಾಡುವಲ್ಲಿ ಎರಡು ಸಮಾಂತ ರದ ಎರಡು ಹಳಿಗಳ ವಿಶಾಲತೆ ಗಮನಿಸಬೇಕು.ಇಲ್ಲಿನ ಕಲ್ಲಿನ ಕೆಲಸವು ಸಮತಲೀಯ ಚತುರ್ಭುಜವನ್ನೊಳಗೊಂಡಿರುತ್ತದೆ. ಮೇಲಿನಿಂದ ನೋಡಿದಾಗ ಇದು ಚತುಷ್ಕೋನದಂತೆ ಕಾಣಿಸುತ್ತದೆ. ಇದು ಕಮಾನು ಅಗಲಗೊಳ್ಳುವಂತೆ ಪರಿಣಾಮ ಬೀರುತ್ತದೆ. ಆಗ ಕಮಾನಿನ ಗುದ್ದುಗಂಬಕ್ಕೆ ಇಟ್ಟಿಗೆಗಳನ್ನು ಜೋಡಿಸಿ ಇದಕ್ಕೆ ಪರಿಹಾರ ಹುಡುಕಲಾಗುತ್ತದೆ. ಈ ತಂತ್ರವು ಕಮಾನಿನ ಕಲ್ಲು ಕಟ್ಟಡದ ಮೇಲೆ ಸಮತಲೀಯ ಪರಿಣಾಮಕ್ಕೆ ಕಾರಣವಾಗುತ್ತದೆ.ಇದರಿಂದ ಕಮಾನಿಗೆ ಇನ್ನಷ್ಟು ಹೆಚ್ಚಿನ ಶಕ್ತಿ ದೊರೆತು ತಿರುವಿನಲ್ಲಿನ ಮೂಲೆಯ ಗುದ್ದುಗಂಬಕ್ಕೆ ಸಮವಾಗಿರುತ್ತದೆ. ರೇನ್ ಹಿಲ್ ರೈಲ್ವೆ ಸ್ಟೇಶನ್ ನಲ್ಲಿರುವ ಆಗಿನ ಈ ಸೇತುವೆಯು ಇನ್ನೂ ಬಳಕೆಯಲ್ಲಿದೆ, ಸಂಚಾರ ದಟ್ಟನೆಯ A57 ಯಲ್ಲಿ ಸಾಗಾಟಕ್ಕೆ ನೆರವಾಗುತ್ತದೆ. ಈ ಸೇತುವೆಯು ಇಂದು ಪ್ರಸಿದ್ದ ವಿನ್ಯಾಸಗಳ ಪಟ್ಟಿಯಲ್ಲಿದೆ.
ಜಾರ್ಜ್ ಸ್ಟಿಫನ್ಸನ್ ರಿಗೆ ಇಬ್ಬರು ಮಕ್ಕಳು:
ರೈಲ್ವೆಗಳ ಅಭಿವೃದ್ಧಿಯಲ್ಲಿ ಬ್ರಿಟನ್ ಜಗತ್ತನ್ನು ತನ್ನ ನಾಯಕತ್ವದಲ್ಲಿ ಮುನ್ನಡೆಸಿತು; ಇದು ಕೈಗಾರಿಕಾ ಕ್ರಾಂತಿಗೆ ಪ್ರೇರಕ ಶಕ್ತಿಯಾಗಿ ಪರಿಣಮಿಸಿತು.ಉತ್ಪಾದನೆಗಾಗಿ ಕಚ್ಚಾ ಸಾಮಗ್ರಿಗಳ ಸಾಗಾಟ ಮತ್ತು ಉತ್ಪನ್ನಗಳ ತ್ವರಿತ ಸಾಗಾಟಕ್ಕೆ ಸೌಕರ್ಯ ಒದಗಿಸಿತು. ಜಾರ್ಜ್ ಸ್ಟಿಫನ್ಸನ್ ತಾನೇ ಲೊಕೊಮೊಟಿವ್ ವನ್ನು ಆವಿಷ್ಕರಿಸಿರುವುದಾಗಿ ಹೇಳಲು ಸಾಧ್ಯವಿಲ್ಲ. ಈ ಖ್ಯಾತಿಯನ್ನು ರಿಚರ್ಡ್ ಟ್ರೆವಿಥಿಕ್ ರಿಗೆ ನೀಡಲಾಗುತ್ತದೆ. ಜಾರ್ಜ್ ಸ್ಟಿಫನ್ಸನ್ ಅವರು ಸ್ಟಾಕ್ಟನ್ ಮತ್ತು ಡಾರ್ಲಿಂಗ್ಟನ್ ರೈಲ್ವೆ ಮತ್ತು ಲಿವರ್ ಪೂಲ್ ಹಾಗು ಮ್ಯಾಂಚೆಸ್ಟರ್ ರೈಲ್ವೆಗಾಗಿ ಮಾಡಿದ ಸಾಧನೆಗಳು ಎಂಜಿನಿಯರುಗಳಿಗೆ ಅನುಸರಿಸಲು ಅತ್ಯುತ್ತಮ ಮಾರ್ಗದರ್ಶಿಗಳಾದವು.ಅದರ ಲಾಭ ಪಡೆದವರಲ್ಲಿ ಅವರ ಪುತ್ರ ರಾಬರ್ಟ್, ಆತನ ಸಹಾಯಕ ಜೊಸೆಫ್ ಲೊಕೆ, ಇವರು ಇದೇ ತಂತ್ರಜ್ಞಾನದ ಮೇಲೆ ಹೆಚ್ಚಿನ ಕಾರ್ಯ ಚಟುವಟಿಕೆಗಳನ್ನು ಕೈಗೊಂಡರು. ಅದರೊಂದಿಗೆ ಬ್ರಿಟನ್ ನ ಪ್ರಸಿದ್ದ ಸಿವಿಲ್ ಎಂಜಿನಿಯರ್ ಇಸಾಂಬರ್ಡ್ ಕಿಂಗ್ಡಮ್ ಬ್ರುನೆಲ್ ಕೂಡ ಅದಕ್ಕಾಗಿ ತಕ್ಕ ಶ್ರಮ ವಹಿಸಿದರು. ಇವರೆಲ್ಲರೂ ಅವರಿಟ್ಟ ಹೆಜ್ಜೆಯಲ್ಲಿಯೇ ಸಾಗಿದ್ದರು. ಸ್ಟಿಫನ್ಸನ್ ರಿಗಿದ್ದ ದೂರಾಲೋಚನೆಯೇ ಒಂದೇ ಹಳಿ ಜೋಡನೆ ಜೊತೆಗೆ ಮುಂದಿನ ಮಾರ್ಗ ರಚನೆಗೆ ಅನುಕೂಲ ಆಗುವಂತೆ ಅವರು ವ್ಯವಸ್ಥೆ ಮಾಡಿದ್ದಾರೆ. ಸಮಯ ಕಳೆದಂತೆ ಗೇಜ್ ಗಳ ಬದಲಾವಣೆ ಮಾಡಲಾಗುವಂತೆ ಅವರು ಯೋಜನೆ ರೂಪಿಸಿದ್ದಾರೆ. ಇದರಲ್ಲಿಯೂ ಕೆಲವನ್ನು ಮಾರ್ಪಾಡು ಮಾಡಬಹುದಾಗಿದೆ. ಇಡೀ ವಿಶ್ವಾದ್ಯಂತ ಒಂದೇ ಪ್ರಮಾಣಿತ ಗೇಜ್ ಬಳಕೆಗೆ ಅವರೇ ಕಾರಣರಾಗಿದ್ದಾರೆ.
ಜಾರ್ಜ್ ಸ್ಟಿಫನ್ಸನ್ ರ ಜನ್ಮಸ್ಥಳವನ್ನು 18ನೆಯ ಶತಮಾನದ ಐತಿಹಾಸಿಕ ವಸ್ತುಸಂಗ್ರಾಹಲಯದ ಮನೆ ಎನ್ನಲಾಗುತ್ತದೆ. ವೆಲಮ್ ನ ಹಳ್ಳಿಯೊಂದರಲ್ಲಿರುವ ಇದು ನ್ಯಾಶನಲ್ ಟ್ರಸ್ಟ್ ನ ಉಸ್ತುವಾರಿಯಲ್ಲಿ ನಡೆಯುತ್ತಿದೆ.
ಸ್ಟಾಕ್ಟನ್-ಆನ್-ಟೀಸ್ ನ ಕ್ಯಾಂಪಸ್ ನಲ್ಲಿರುವ ಜಾರ್ಜ್ ಸ್ಟಿಫನ್ಸನ್ ಕಾಲೇಜ್ 2001 ರಲ್ಲಿ ಆರಂಭವಾಯಿತು. ಇದು ಯುನ್ವರ್ಸಿಟಿ ಆಫ್ ದುರಾಮ್ಸ್ ಅಡಿ ಕಾರ್ಯನಿರ್ವಹಿಸುತ್ತದೆ. ಇದಕ್ಕೆ ಸ್ಟೀಫನ್ಸನ್ ಅವರ ನೆನಪಿಗಾಗಿ ದಿ ರಾಕೆಟ್ ಎಂಬ ಹೆಸರಿಡುವ ಮೂಲಕ ಸ್ಮರಿಸಲಾಗುತ್ತದೆ. ಅದಲ್ಲದೇ ಕಿಲ್ಲಿಂಗ್ ವರ್ತ್ ನಲ್ಲಿ ಅವರು ಮತ್ತು ಅವರ ಪುತ್ರನ ಹೆಸರಲ್ಲಿ ಜಾರ್ಜ್ ಸ್ಟಿಫನ್ಸನ್ ಹೈಸ್ಕೂಲ್ ಗೆ ಅವರ ಹೆಸರಿಡಲಾಗಿದೆ. ಅಷ್ಟೇ ಅಲ್ಲದೇ ನಾರ್ತ್ ಶೀಲ್ಡ್ಸ್ ನಲ್ಲಿರುವ ಸ್ಟಿಫನ್ಸನ್ ರೈಲ್ವೆ ಮ್ಯುಜಿಯಮ್ ಹಾಗು ಸ್ಟಿಫನ್ಸನ್ ಲೊಕೊಮೊಟಿವ್ ಸೊಸೈಟಿ ಎಂದು ನಾಮಕರಣ ಮಾಡಲಾಗಿದೆ. ಡಾರ್ಲಿಂಗ್ಟನ್ ನಲ್ಲಿನ SEBD ಯು ಬಿಮೌಂಟ್ ಹಿಲ್ ಸ್ಕೂಲ್ ನ ಘಟಕವಾಗಿದೆ; ಇದಕ್ಕೆ ಸ್ಟಿಫನ್ಸನ್ ಸೆಂಟರ್ ಎನ್ನಲಾಗುತ್ತಿದ್ದು ಜಾರ್ಜ್ ಸ್ಟಿಫನ್ಸನ್ ಅವರ ಹೆಸರಿಡಲಾಗಿದೆ.
ಅವರ ಬದುಕು ಮತ್ತು ಸಾಧನೆಗಳ ಪ್ರತೀಕವಾಗಿ ಸ್ಟಿಫನ್ಸನ್ ಅವರ ಕಂಚಿನ ಪ್ರತಿಮೆಯೊಂದನ್ನು ಚೆಸ್ಟರ್ ಫೀಲ್ಡ್ ರೈಲ್ವೆ ಸ್ಟೇಶನ್ ನಲ್ಲಿ ಅನಾವರಣಗೊಳಿಸಲಾಗಿದೆ.ಈ ರೈಲ್ವೆ ನಿಲ್ದಾಣಕ್ಕೆ ಕಳೆದ 28 ಅಕ್ಟೋಬರ್ 2005 ರಲ್ಲಿ ಅಭಿವೃದ್ಧಿಯ ಕೊನೆಯ ಕ್ಷಣದ ಅಗತ್ಯ ಗುರುತುಗಳನ್ನು ಮಾಡಲಾಗಿದೆ. ಅದೇ ಸಮಯದಲ್ಲಿ ರಾಕೆಟ್ ನ ಪೂರ್ಣ-ಗಾತ್ರ ಪ್ರಮಾಣದ ಸಕ್ರಿಯ ಪ್ರತಿಕೃತಿಯೊಂದನ್ನು ಅಲ್ಲಿ ಪ್ರದರ್ಶನಕ್ಕಾಗಿ ಇಡಲಾಗಿತ್ತು.ಅದನ್ನು ಈ ಮೊದಲು ಚೆಸ್ಟರ್ ಫೀಲ್ಡ್ ಮಾರ್ಕೆಟ್ ಫೆಸ್ಟಿವಲ್ ನಲ್ಲಿ ಎರಡು ದಿನಗಳ ಕಾಲ ಸಾರ್ವಜನಿಕ ಪ್ರದರ್ಶನಕ್ಕೆ ಇರಿಸಲಾಗಿತ್ತು. ನಿವ್ ಕ್ಯಾಸ್ಟಲ್ ನ ನೆವಿಲ್ಲೆ ಸ್ಟ್ರೀಟ್ ನಲ್ಲಿ ಪೂರ್ಣ ಪ್ರಮಾಣದ ಸಾಂಪ್ರದಾಯಿಕ ಉಡುಗೆಗಳನ್ನು ಧರಿಸಿರುವ ಜಾರ್ಜ್ ಅವರ ಪ್ರತಿಮೆ ಸ್ಥಾಪಿಸಲಾಗಿದೆ.ಇದು ದಿ ಲಿಟರರಿ ಅಂಡ್ ಫಿಲಾಸಫಿಕಲ್ ಸೊಸೈಟಿ ಮತ್ತು ದಿ ಮೈನಿಂಗ್ ಇನ್ ಸ್ಟಿಟ್ಯುಟ್ ಕಟ್ಟಡಗಳ ಮುಂದೆ ಎದುರಿಗೇ ಮುಖಮಾಡಿ ನಿಂತಿದೆ.ಇದಕ್ಕೆ ಹತ್ತಿರದಲ್ಲೇ ನಿವ್ ಕ್ಯಾಸ್ಟಲ್ ರೈಲ್ವೆ ಸ್ಟೇಶನ್ ಇದೆ.
ಇತ್ತೀಚಿಗೆ 1990 ರಿಂದ 2003 ರ ವರೆಗೆ ಬ್ಯಾಂಕ್ ಆಫ್ ಇಂಗ್ಲೆಂಡ್ ಹೊರಡಿಸಿದ E £5 ಸಿರೀಸ್ ನ ಕರೆನ್ಸಿ ನೋಟ್ ಗಳ ಹಿಮ್ಮೊಗದಲ್ಲಿ ಸ್ಟಿಫನ್ಸನ್ ಅವರ ಭಾವಚಿತ್ರವನ್ನು ಮುದ್ರಿಸಲಾಗಿತ್ತು. ಅವರ ರಾಕೆಟ್ ಸ್ಟೀಮ್ ಎಂಜಿನ್ ನಿರ್ಮಾಣದಲ್ಲಿ ಸಹ ಅದರ ಪಕ್ಕದಲ್ಲಿಯೇ ಸ್ಟಿಫನ್ಸನ್ ಅವರ ಚಹರೆಯನ್ನು ಕೆತ್ತಲಾಗಿದೆ.ಅದಲ್ಲದೇ ಸ್ಟಾಕ್ಟನ್ ದಿಂದ ಡಾರ್ಲಿಂಗ್ಟನ್ ರೈಲ್ವೆ ವರೆಗಿರುವ ಸ್ಕೆರ್ನೆ ಸೇತುವೆಯ ಭಾಗದಲ್ಲಿಯೂ ಸ್ಟಿಫನ್ಸನ್ ಅವರ ಭಾವ ಚಿತ್ರವನ್ನು ಕೆತ್ತಲಾಗಿದೆ. ಆದರೆ ಅವರ ಭಾವಚಿತ್ರವನ್ನು 2003 ರಲ್ಲಿ ತೆಗೆದು ಹಾಕಿ ಎಲೆಜಾಬೆತ್ ಫ್ರಾಯ್ ಅವರದನ್ನು ಕೆತ್ತಲಾಗಿದೆ.
