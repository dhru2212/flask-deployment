ಕಾಲಜನ್ ನೈಸರ್ಗಿಕವಾಗಿ ಸಿಗುವ ಪ್ರೋಟೀನಿನ ಒಂದು ಗುಂಪು. ಪ್ರಕೃತಿಯಲ್ಲಿ ಇದು ಪ್ರಾಣಿಗಳಲ್ಲಿ ವಿಶೇಷವಾಗಿ ಕಾಣಿಸುತ್ತದೆ. ಇದು ನವಿರಾದ ನಾರುಳ್ಳ  ಮುಖ್ಯವಾದ ಪ್ರೋಟೀನು. ಇದು ಸಸ್ತನಿಗಳಲ್ಲಿ ಹೇರಳವಾಗಿ ಸಿಗುವ ಪ್ರೋಟೀನ್. ಸಸ್ತನಿಗಳ ಇಡೀ-ದೇಹದ ಪ್ರೋಟೀನ್ ಅಂಶದಲ್ಲಿ ಇದು ಶೇಕಡಾ 25ರಿಂದ 30ರಷ್ಟಿರುತ್ತದೆ. ಇದು ಸ್ನಾಯು ಅಂಗಾಂಶದ ಎಂಡೋಮೈಸಿಯಮ್ ನ ಮುಖ್ಯವಾದ ಅಂಶ. ಸ್ನಾಯು ಸಂಬಂಧಿತ ಅಂಗಾಂಶದಲ್ಲಿ 1% ರಿಂದ 2% ಭಾಗ ಕಾಲಜನ್ ಇರುತ್ತದೆ; ಇದಲ್ಲದೆ,ಗಟ್ಟಿಮುಟ್ಟಾದ ಸ್ನಾಯು ತಂತುಗಳಿಂದ ಕೂಡಿದ ಸ್ನಾಯುಗಳ ತೂಕದ 6% ತೂಕಕ್ಕೆ ಕಾಲಜನ್ ಕಾರಣ. ಆಹಾರ ಮತ್ತು ಉದ್ಯಮಗಳಲ್ಲಿ ಬಳಸುವ ಜೆಲಟಿನ್ ಯನ್ನು ಕಾಲಜಿನ್ ನಿಂದ ಉತ್ಪತ್ತಿ ಮಾಡಲಾಗುತ್ತದೆ. 
ಕಾಲಜಿನಿನ ಅಣ್ವಿಕ ಮತ್ತು ಪ್ಯಾಕಿಂಗ್ ರಚನೆ, ವಿಜ್ಞಾನಿಗಳಿಗೆ ಹಲವಾರು ದಶಕಗಳಿಂದ ಮರೀಚಿಕೆಯಾಗಿತ್ತು; ಇದು ಅಣ್ವಿಕ ಹಂತದ ಕ್ರಮಬದ್ಧ ರಚನೆಯನ್ನು ಹೊಂದಿದೆಯೆಂದು 1930ನೆ ದಶಕದ ಮಧ್ಯಭಾಗದಲ್ಲಿ ನಿರೂಪಿಸಲಾಯಿತು. ಅಲ್ಲಿಂದಾಚೆಗೆ, ಕ್ರಿಕ್, ಪಾಲಿಂಗ್, ರಿಚ್, ಯೊನಾತ್, ಬ್ರಾಡಸ್ಕಿ, ಬರ್ಮನ್ ಮತ್ತು ರಾಮಚಂದ್ರನ್ ರಂಥಹ ನೋಬಲ್ ಪುರಸ್ಕೃತರನ್ನೊಳಗೊಂಡ ಪ್ರಖ್ಯಾತರಾದ ಬಹಳ ಜನ ವಿದ್ವಾಂಸರು ಕಾಲಜನಿನ ಮಾನೋಮರ್ ರಚನೆಯ ಬಗ್ಗೆ ಗಮನಹರಿಸಿದ್ದಾರೆ. ಪ್ರತಿ ಪೆಪಟೈಡ್ ಸರಣಿಯ ರಚನೆಯನ್ನು ಸರಿಯಾಗಿ ತೋರಿಸುವ ಒಂದಕ್ಕಿಂತ ಒಂದನ್ನು ಮೀರಿಸುವ ಅನೇಕ ಮಾದರಿಗಳಿದ್ದವು, ಇವುಗಳಲ್ಲಿ ಒಂದು, ಅಣುವಿನ ಚತುರ್ಥಕ ರಚನೆಯನ್ನು ಹೆಚ್ಚು ನಿಖರವಾಗಿ ತೋರಿಸುವ ಟ್ರಿಪಲ್-ಹೆಲಿಕಲ್ "ಮದರಾಸ್" ಮಾಡಲ್ ಎಂಬ ಮಾದರಿಯ ಅಭಿವೃದ್ಧಿಗೆ ಕಾರಣವಾದವು. ಕಾಲಜನಿನ ಪ್ಯಾಕಿಂಗ್ ರಚನೆಯ ಅನೇಕ ವಿಧಗಳಲ್ಲಿ ಫೈಬ್ರಿಲ್ಲಾರ್ ಕಾಲಜನ್ ವಿಧದ ವಿಶ್ಲೇಷಣೆಯಾಗಿರುವ ರೀತಿಯಲ್ಲಿ, ಬಹಳ ಹಿಂದೆಯೆ ಗುರುತಿಸಲ್ಪಟ್ಟರೂ ಕೂಡ, ಅದರ ಷಟ್ಕೋನಿಯ ಅಥವಾ ಸರಿಸುಮಾರು ಷಟ್ಕೋನಿಯ ವಿಧಗಳು ವಾಖ್ಯಾನವಾಗಿಲ್ಲ. ಮಾನೊಮೆರಿಕ್ ರಚನೆಯ ರೀತಿಯಲ್ಲಿ, ಹಲವು ವೈರುಧ್ಯದ ಮಾದರಿಗಳು ಕಾಲಜನ್ ಕಣಗಳ ಪ್ಯಾಪಿಂಗ್ ವ್ಯವಸ್ಥೆಯು "ಶೀಟ್-ಲೈಕ್" ಅಥವಾ ಮೈಕ್ರೊಫೈಬ್ರಿಲಾರ್ ಮಾದರಿಯಲ್ಲಿ ಇದೆ ಎಂದು ವಾದಿಸುತ್ತದೆ.  ಫ್ರೇಸರ್, ಮಿಲ್ಲರ್, ವೆಸ್ಸ್  ಪ್ರತಿಪಾದಿಸಿದ ಮೈಕ್ರೊಫಿಬ್ರಿಲಾರ್ ರಚನೆಯು-ಕಾಲಜನಿನ ಗಮನಿಸಿದ ರಚನೆಗೆ ಬಹಳ ಹತ್ತಿರವಾಗಿದೆ, ಎಂದು ಇತ್ತೀಚೆಗೆ ನಿರ್ಣಯಿಸಲಾಯಿತು. ಹೀಗಿದ್ದರೂ, ಅದು ಹತ್ತಿರವಿರುವ ಕಾಲಜನಿನ ಕಣಗಳ ಮೇಲ್ಮೈ ಶ್ರೇಣಿಯನ್ನು ತೀರಾ ಸರಳ ಮಾಡಿದ ಕಾರಣ, ಅದು ವಿಚ್ಛಿನ್ನವಾಗಿರುವ  D-ಪಿರಿಯಾಡಿಕ್ ಪೆಂಟಾಮೆರಿಕ್ ವ್ಯವಸ್ಥೆ ಅಥವಾ ಸರಳವಾಗಿ ಮೈಕ್ರೊಫೈಬ್ರಿಲ್ ಎಂದು ಕರೆಯಲ್ಪಡುವುದರ ರಚನೆಯನ್ನು ಸರಿಯಾಗಿ ಬಿಂಬಿಸಲಿಲ್ಲ. 
ಟ್ರೊಪೊಕಾಲಜನ್ ಅಥವಾ ಕಾಲಜನ್ ಮಾಲಿಕ್ಯುಲ್ - ಫೈಬ್ರಿಲ್ಗಳಂತಹ ನಂತಹ ದೊಡ್ಡದಾದ ಕಾಲಜಿನಿನ ಸಂಯುಕ್ತದ ಉಪಘಟಕ. ಅದು ಸುಮಾರು 300 nm ಉದ್ದ ಹಾಗು 1.5 nm ಯಷ್ಟು ಸುತ್ತಳತೆ ಹೊಂದಿದ್ದು, ಮೂರು ಪಾಲಿಪೆಪ್ಟೈಡ್ ಎಳೆಗಳಿಂದ ಮಾಡಲ್ಪಟ್ಟಿದೆ. ಇವುಗಳಲ್ಲಿ ಪ್ರತಿಯೊಂದು ಎಡಗಡೆಗೆ ತಿರುಗಿದ ಸುರಳಿಯ ರಚನೆ ಪಡೆದಿವೆ. {ಇದು ಸಾಮಾನ್ಯವಾಗಿ ದೊರಕುವ ಬಲಗಡೆಗೆ ತಿರುಗಿದ ರಚನೆಯುಳ್ಳ ಅಲ್ಪಾ ಸುರಳಿಗಿಂತ ಭಿನ್ನ.}. ಎಡಗಡೆಗೆ ತಿರುಗಿದ ಈ ಮೂರು ಸುರಳಿಗಳು ಪರಸ್ಪರ ಸುತ್ತಿಕೊಂಡು ಬಲಗಡೆಗೆ ತಿರುಗಿದ ಸುರಳಿಯೊಳಗಿನ ಸುರಳಿ,ತ್ರಿ ಸುರಳಿ ಅಥವಾ ಸೂಪರ್ ಸುರಳಿ ಎಂಬ ಹಲವಾರು ಹೈಡ್ರೋಜನ್ ಬಂಧ ಗಳಿಂದ ಗಟ್ಟಿಗೊಂಡ ಚತುರ್ಥಕ ರಚನೆ ಆಗುತ್ತದೆ.  ಎಲ್ಲಾ ಕಾಲಜನ್ ಅಲ್ಲದಿದ್ದರೂ ಕಾಲಜನ್ I ಹಾಗು ಸುಮಾರು ಎಲ್ಲಾ ಫೈಬ್ರಿಲಾರ್ ಕಾಲಜನ್ ಗಳಲ್ಲಿ, ಪ್ರತಿ ತ್ರಿ-ಸುರಳಿಯು, ಕಾಲಜನ್ ಮೈಕ್ರೊ ಫೈಬ್ರಿಲ್ ಎಂದು ಕರೆಯಲ್ಪಡುವ ಬಲಗಡೆಗೆ ತಿರುಗಿದ ಸೂಪರ್-ಸೂಪರ್-ಸುರಳಿ ಗಳೊಂದಿಗೆ ಸಂಯೋಜನೆಗೊಳುತ್ತದೆ. ಪ್ರತಿಯೊಂದು ಮೈಕ್ರೊಫೈಬ್ರಿಲ್ ತನ್ನ ನಿಕಟದ ಮೈಕ್ರೊಫೈಬ್ರಿಲ್ ನೊಂದಿಗೆ ಎಷ್ಟರ ಮಟ್ಟಿಗೆ ಬೆಸೆದುಕೊಂಡಿರುತ್ತದೆಯೆಂದರೆ, ಅದು ಬೇರೆಬೇರೆಯಾದರೆ ಅತ್ಯಂತ ಅಸ್ಥಿರವಾದದ್ದು ಎಂಬ ಭಾವನೆ ಬರುತ್ತದೆ, ಆದರೆ ಕಾಲಜನಿನ ಫೈಬ್ರಿಲ್ ನಲ್ಲಿ ಇದು ಚೆನ್ನಾಗಿ ಒಪ್ಪವಾಗಿ ಸ್ಫಟಿಕದಂತಹ ರಚನೆ ಅಗಿರುತ್ತದೆ. ಕಾಲಜನ್ ಉಪಘಟಕಗಳಲ್ಲಿ ಪ್ರತಿ ಮೂರು ಚೈನುಗಳಲ್ಲಿ ಅಮೀನೊ ಅಮ್ಲಗಳ ಕ್ರಮಬದ್ಧ ಜೋಡಣೆ ಕಾಲಜನ್ ನ ವಿಶಿಷ್ಟವಾದ ಅಂಶ. ಈ ಸರಣಿ ಸಾಮಾನ್ಯವಾಗಿ Gly-Pro-Y ಅಥವಾ Gly-X-Hyp ಅನುಕ್ರಮವನ್ನು ಅನುಸರಿಸುತ್ತದೆ, ಇಲ್ಲಿ 'X' ಮತ್ರು 'Y' ಗಳು ಯಾವುದೆ ಇತರೆ ಅಮೀನೊ ಅಮ್ಲದ ಶೇಷವಿರಬಹುದು. ಈ ಒಟ್ಟು ಸರಣಿಯ ಸುಮಾರು 1/6 ಭಾಗ ಪ್ರೊಲೀನ್ ಅಥವಾ ಹೈಡ್ರಾಕ್ಸಿಪ್ರೊಲೀನ್ ಗಳಿಂದ ಮಾಡಲ್ಪಟ್ಟಿದೆ. ಈ ಸರಣಿಯಲ್ಲಿ ಸುಮಾರು 1/3 ರಷ್ಟು ಭಾಗಕ್ಕೆ ಗ್ಲೈಸಿನ್ ಕಾರಣ. ಇದರ ಆರ್ಥ ಕಾಲಜನ್ ಸರಣಿಯ ಸರಿಸುಮಾರು ಅರ್ಧದಷ್ಟು ಭಾಗ ಗ್ಲೈಸೀನ್, ಪ್ರೋಲಿನ್ ಅಥವಾ ಹೈಡ್ರಾಕ್ಸಿಪ್ರೋಲಿನ್ ಗಳಲ್ಲ; ಆದರೆ ಈ ಅಂಶವನ್ನು ಕಾಲಜಿನಿನ ಅಲ್ಫಾ-ಪೆಪ್ಟೈಡ್ ಗಳ ಅಸಾಮಾನ್ಯವಾದ GXY ಲಕ್ಷಣ ತೋರುವುದರಿಂದಾಗಿ ಗೊಂದಲ ಗಮನಿಸುವುದಿಲ್ಲ. ಈ ರೀತಿ ಸತತವಾಗಿ ಪುನರಾವರ್ತನೆಯಾಗುವ ರಚನೆ ಹಾಗು ಹೆಚ್ಚಾದ ಗ್ಲೈಸೀನಿನ ಪ್ರಮಾಣ ಕೆಲವು ಇತರೆ ಫೈಬ್ರಸ್ ಪ್ರೋಟೀನುಗಳಾದ ರೇಷ್ಮೆ, ಫೈಬ್ರಾಯಿನ್ ಗಳಲ್ಲಿ ಮಾತ್ರ ಕಾಣಸಿಗುತ್ತದೆ. ರೇಷ್ಮೆ ಯ 75-80% ಭಾಗ-Gly-Ala-Gly-Ala-, 10% ಸೇರಿನ್ ನಿಂದ— ಹಾಗು ಎಲಾಸ್ಟಿನ್- ಅಪಟುವಾದ {ರಾಸಾಯಿನಕ ಕ್ರಿಯೆಗಳಿಗೆ ಅತ್ಯಂತ ನಿಧಾನವಾಗಿ ಸ್ಪಂದಿಸುವ}, ಚಿಕ್ಕ ಮಿತೈಲ್ ಗುಂಪಿನ ಸೈಡ್ ಗ್ರೂಪ್ ಹೊಂದಿರುವ - ಗ್ಲೈಸೀನ್, ಪ್ರೋಲಿನ್ ಗಳಿಂದ ಸಮೃದ್ಧವಾಗಿದೆ. ಗ್ಲೈಸೀನಿನ ಇಷ್ಟು ಹೆಚ್ಚಿನ ಪ್ರಮಾಣವು ಹಾಗು ಸತತ ಪುನರಾವರ್ತನೆಗಳು ಗ್ಲಾಬುಲಾರ್ ಪ್ರೋಟೀನುಗಳಲ್ಲಿ ಕಂಡುಬರುವುದಿಲ್ಲ. . ಎನಜೈಮು ಮತ್ತು ಟ್ರಾನ್ಸಪೋರ್ಟ್ ಪ್ರೋಟೀನುಗಳ ಹಾಗೆ ರಸಾಯಿನಕ-ಕ್ರಿಯೆಗೆ ಸ್ಪಂದಿಸುವ ಸೈಡ್ ಗ್ರೂಪ್ಸ್ ಗಳು, ಈ ರಚನೆಗೆ ಸಂಬಂಧಪಟ್ಟ ಪ್ರೋಟೀನುಗಳಲ್ಲಿ ಅವಶ್ಯಕತೆಯಿಲ್ಲ. ಆದರೆ, ಕಾಲಜನ್ ಕೇವಲ ರಚನೆಗೆ ಸಂಬಂಧಪಟ್ಟ ಪ್ರೋಟೀನ್ ಅಲ್ಲ. ಸೆಲ್ ಫಿನೊಟೈಪ್, ಸೆಲ್ ಅಡಹೆಸನ್, ಟಿಸ್ಯು ರೆಗುಲೇಷನ್ ಮತ್ತು ಇನ್ಫ್ರಾಸ್ಟರ್ಕಚರ್ ಗಳಲ್ಲಿ ಮಹತ್ವದ ಪಾತ್ರ ವಹಿಸುತ್ತದೆ. ಅದರ ಪ್ರೋಲಿನೀನಂದ ಸಮೃದ್ಧವಾಗಿಲ್ಲದ ಭಾಗಗಳು ಸೆಲ್ ಅಥವಾ ಮಾಟ್ರಿಕ್ಸ್ ಅಸೋಸಿಯೇಷನ್/ರೇಗುಲೇಷನ್ ಕಾರ್ಯ ಮಾಡುತ್ತದೆ.ಇದರೊಳಗೆ ಜ್ಯಾಮಿತೀಯವಾಗಿ ನಿರ್ಬಂಧಕ್ಕೊಳಗಾಗಿರುವ ಕಾರ್ಬಿಕ್ಸಿಲ್ ಮತ್ತು ಅಮೀನೊ ಗ್ರೂಪ್ ಗಳಿರುತ್ತವೆ. ಹೀಗೆ ರಚಿತ ಪ್ರೊಲೀನ್ ಮತ್ತು ಹೈಡ್ರಾಕ್ಸಿಪ್ರೊಲೀನ್ ಉಂಗುರಗಳ ತುಲನಾತ್ಮಕವಾಗಿ ಹೆಚ್ಚಿದೆ. ಇದರ ಜೊತೆಯಲ್ಲಿ ಗ್ಲೈಸೀನಿನ ಹೇರಳವಾದ ಪ್ರಮಾಣ ಪ್ರತಿ ಪಾಲಿಪೆಪ್ಟೈಡ್ ಎಳೆಯು, ಯಾವುದೇ ಅಂತರ್ಬಂಧ ಹೈಡ್ರೊಜನ್ ಬಂಧನವಿಲ್ಲದೆ, ಸ್ವಾಭಾವಿಕವಾಗಿ ಎಡಕ್ಕೆ-ತಿರುಗಿದ ಸುರಳಿಯನ್ನು ರೂಪಿಸುವ ಪ್ರವೃತ್ತಿಗೆ ಕಾರಣ. ಗ್ಲೈಸೀನ್ ಸೈಡ್ ಚೈನ್ ಇಲ್ಲದ ಆತಿ ಚಿಕ್ಕ ಅಮೀನೊ ಅಮ್ಲವಾದ ಕಾರಣ ಇದು ಫೈಬರಸ್ ಸ್ಟ್ರಕ್ಚರಲ್ ಪ್ರೋಟೀನ್ ಗಳಲ್ಲಿ ವೈಶಿಷ್ಠ್ಯಪೂರ್ಣ ಕೆಲಸಮಾಡುತ್ತದೆ. ಕಾಲಜನ್ ರಚನೆಯ ಸರಣಿಯ ತ್ರಿ-ಸರಣಿಯ ಕೂಟದ ಪ್ರತಿ ಮೂರನೆ ಸ್ಥಾನದಲ್ಲಿ Gly ಇರಬೇಕಾದ ಕಾರಣ ಇದರ ಶೇಷ ಸರಣಿಯ ಒಳಭಾಗದಲ್ಲಿ, ಗ್ಲೈಸೀನಿನ ಒಂದು ಜಲಜನಕದ ಅಣು ದೊಡ್ಡ ಸೈಡ್ ಗ್ರೂಪಿಗೆ ಜಾಗವಿಲ್ಲದ ಭಾಗದಲ್ಲಿ, ಇರುತ್ತದೆ. ಇದೇ ಕಾರಣದಿಂದ, Pro ಮತ್ತು Hyp ಗಳ ಬಳೆಯಾಕಾರವು ಹೊರಗಡೆಗೆ ಚಾಚಿಕೊಂಡಿರಬೇಕು. ಈ ಎರಡು ಅಮೀನೊ ಅಮ್ಲ ತ್ರಿ ಸುರಳಿಯನ್ನು ಬಲಪಡಿಸಲು ಸಹಾಯ ಮಾಡುತ್ತದೆ . ಇದು ಅಲ್ಪಪ್ರಮಾಣದಲ್ಲಿ- ಮೀನುಗಳ ಹಾಗೆ ಶಾಖಪ್ರಕೃತಿಯುಳ್ಳ ಪ್ರಾಣಿಗಳಿಗಿಂತ ಕಡಿಮೆ ದೇಹದ ತಾಪಮಾನವಿರುವ ಪ್ರಾಣಿಗಳಲ್ಲಿ ಆಗತ್ಯ.
ಟಿಸ್ಯುಗಳ ಎಕ್ಸಟ್ರಾಸೆಲುಲಾರ್ ಪ್ರದೇಶದಲ್ಲಿ ಟ್ರೊಪೊಕಾಲಜಿನಿನಉಪಘಟಕಗಳು ಅಂಕುಡೊಂಕಾದ ತುದಿಗಳಿಂದ ಕೂಡಿದ ಇನ್ನೂ ದೊಡ್ಡ ಸಮೂಹಗಳಾಗಿ ತಮ್ಮಷ್ಟಕ್ಕೆ ತಾವೆ ಸ್ವಯಂ-ಸಂಯೊಜನೆಗೊಳ್ಳುತ್ತವೆ. ಫೈಬ್ರಿಲಾರ್ ಕಾಲಜನ್ ಗಳಲ್ಲಿ, ಅಂಕುಡೊಂಕಾಗಿ ರಚನೆಯಾಗಿರುವ ಅಣುಗಳ ಅಂತರ ಸುಮಾರು 67 nm. ಸ್ಥಿತಿಗೆ ಅನುಗುಣವಾಗಿ ಇದು ವ್ಯತ್ಯಾಸವಾಗುತ್ತದೆ; ಈ ಅಂತರವನ್ನು ಸ್ಟಾಗಾರ್ಡ್ ಡಿಸ್ಟೆನ್ಸ್ ಎಂದುಕರೆಯುತ್ತಾರೆ). ಪ್ರತಿ D-ಪಿರಿಯಡ್ ಕಾಲಜಿನಿನ 4 ಮತ್ತು ಸ್ವಲ್ಪ ಶೇಷ ಅಣುಗಳನ್ನು ಹೊಂದಿರುತ್ತದೆ. ಏಕೆಂದರೆ 300 nm ಅನ್ನು 67 nm ಭಾಗಿಸಿದಾಗ ಶೇಷವು ಉಳಿಯುತ್ತದೆ. . ಹೀಗಾಗಿ, ಪುನಾರಾವರ್ತನೆಯಾಗುವ ಮೈಕ್ರೊಫೈಬ್ರಿಲ್ ನ ಪ್ರತಿ D-ಪಿರಿಯಡ್ ನಲ್ಲಿ, ಅಡ್ಡಛೇದದಲ್ಲಿ "ಒವರ್ಲ್ಯಾಪ್" ಎಂದು ಕರೆಯಲ್ಪಡುವ ಐದು ಕಣಗಳುಲ್ಲ ಮತ್ತು 'ಗ್ಯಾಪ್' ಎಂದು ಕರೆಯಲ್ಪಡುವ 4 ಕಣಗಳು ಮಾತ್ರ ಇರುವ ಭಾಗವನ್ನು ಹೊಂದಿರುತ್ತದೆ. ಅಡ್ದಛೇದದಲ್ಲಿ ತ್ರಿ ಸುರಳಿಗಳು ಗ್ಯಾಪ್ ಮತ್ತು ಒವರ್ ಲ್ಯಾಪ್ ಭಾಗ ಎರಡರಲ್ಲೂ ಷಟ್ಕೋನೀಯವಾಗಿ ಅಥವಾ ಸರಿಸುಮಾರು ಷಟ್ಕೋನೀಯವಾಗಿ ಸಮೂಹವಾಗಿ ಕೂಡ ಜೋಡಿಸಲ್ಪಟ್ಟಿರುತ್ತದೆ..ತ್ರಿ ಸುರಳಿಗಳಲ್ಲಿ ಒಂದು ರೀತಿಯ ಸಹವೇಲೆನ್ಸೀಯ ಅಡ್ಡಬಂಧವಿರುತ್ತದೆ, ಹಾಗು ಟ್ರೊಪೊಕಾಲಜನ್ ಸುರಳಿಗಳ ಬೇರೆಬೇರೆ ಪ್ರಮಾಣದ ಸಹವೇಲೆನ್ಸೀಯ ಅಡಬಂಧದಿಂದಾಗಿ ಸುಸಂಯೋಜಿತವಾದ ಸಮೂಹವಾಗುತ್ತದೆ. . ದೊಡ್ಡದಾದ ಫೈಬ್ರಿಲ್ಲಾರ್ ಗೊಂಚಲುಗಳನ್ನು ಬೇರೆಬೇರೆ ಗುಂಪಿನ ಪ್ರೋಟೀನು, ಗ್ಲೈಕೋಪ್ರೋಟೀನು ಮತ್ತು ಪ್ರೋಟೀಗ್ಲೈಕಾನ್ಸ್ ಗಳ ಸಹಾಯದಿಂದ ವಿವಿಧ ರೀತಿಯ ಪಕ್ವವಾದ ಟಿಸ್ಯುಗಳನ್ನು ಅದೇ ಆತ್ಯವಶ್ಯಕವಾದ ಅಂಶಗಳನ್ನು ಬಳಸಿ ರೂಪಿಸುತ್ತದೆ. ಟ್ರೊಪೊಕಾಲಜನ್ ,ಎಳೆಯ ಪ್ರಾಣಿಗಳಲ್ಲಿ ಪೂರ್ಣವಾಗಿ ಅಡ್ಡಬಂಧನವಾಗಿಲ್ಲದ ಕಾರಣ ಅದನ್ನು ಸಂಗ್ರಹ ಮಾಡಬಹುದು; ಎಂದು ಗೊತ್ತಾಗುವವರೆಗೂ ಕಾಲಜಿನಿನ ಕರಗದ ಆದ್ರಾವ್ಯ ಗುಣವು ಮಾನೊಮೆರಿಕ್ ಕಾಲಜನ್ ಅಧ್ಯಯನಕ್ಕೆ ಅಡಚಣೆಯಾಗಿತ್ತು. ಆದರೆ, ಸೂಕ್ಷ್ಮದರ್ಶಕ ತಂತ್ರದ ಮುಂದುವರಿದ ವಿಧಾನಗಳು  ಮತ್ತು ಅಟಾಮಿಕ್ ಫೋರ್ಸ್ ಮೈಕ್ರೊಸ್ಕೋಪಿ )) ಮತ್ತು ಎಕ್ಸ್-ರೆ ವಿವರ್ತನೆಗಳು ಸಂಶೋಧಕರಿಗೆ ಕಾಲಜಿನಿನ ಹೆಚ್ಚು ವಿವರವಾದ ಚಿತ್ರಣವನ್ನು ಇನ್ ಸಿಟು, ಪಡೆಯಲು ಸಾಧ್ಯವಾಗಿದೆ. ಇಂತಹ ಅನೇಕ ಸುಧಾರಿತ ಬೆಳವಣಿಗಳಿಂದಾಗಿ ಕಾಲಜಿನಿನ ರಚನೆ ಹೇಗೆ ಕೋಶ-ಕೋಶ ಮತ್ತು ಕೋಶ-ಮಾತೃಕೆ ಯ ಸಂವಹನೆಯ ಮೇಲೆ ಪ್ರಭಾವಬೀರುತ್ತದೆ. ಹಾಗೆಯೇ ಬೆಳೆವಣಿಗೆ ಹಾಗು ಸುಧಾರಣೆಯ ಸ್ಥಿತಿಯಲ್ಲಿ ಟಿಸ್ಯುಗಳು ಹೇಗೆ ಉಂಟಾಗುತ್ತದೆ; ಮತ್ತು ಟಿಸ್ಯುಗಳು ರೋಗ ಮತ್ತು ಅಭಿವರ್ಧನೆಯ ಸ್ಥಿತಿಯಲ್ಲಿ ಹೇಗೆ ಬದಲಾವಣೆಗೊಳ್ಳುತ್ತದೆ; ಎಂದು ಅರ್ಥಮಾಡಿಕೊಳ್ಳಬಹುದು.ಕಾಲಜನ್ ಫೈಬ್ರಿಲ್ ಗಳು ಕಾಲಜನ್ ಕಣಗಳ ಅರ್ಧ-ಸ್ಪಟಿಕದ ರೂಪ ಹೊಂದಿರುವ ಕಣರಾಶಿ. ಕಾಲಜನ್ ಫೈಬರ್ಗಳು ಫೈಬ್ರಿಲಿಗಳ ಗೊಂಚಲು.ನಾನಾಬಗೆಯ ಟಿಸ್ಯುಗಳಲ್ಲಿ ಕಾಲಜನ್ ಫೈಬ್ರಿಲ್ಗಳ/ಸಮೂಹಗಳು ವಿವಿಧ ಸಂಯೋಜನೆ ಮತ್ತು ಪ್ರಮಾಣದಲ್ಲಿ ಜೋಡನೆಯಾಗಿರುತ್ತದೆ, ಇದು ಅವುಗಳ ಬೇರೆಬೇರೆ ರೀತಿಯ ಲಕ್ಷನಗಳಿಗೆ ಕಾರಣ. ಮೂಳೆಗಳಲ್ಲಿ, ಕಾಲಜನ್ ತ್ರಿ ಸುರಳಿಯು ಸಮಾಂತರದ,ಅಂಕುಡೊಂಕಾದ ಸಮೂಹವಾಗಿರುತ್ತದೆ. ಟ್ರೊಪೊಕಾಲಜನ್ ಉಪಘಟಕಗಳ ತುದಿಗಳ 40 nm ಅಂತರವು ಖನಿಜ ಆಂಶ 62 ಮತ್ತು ಕೆಲವು ಫಾಸ್ಪೇಟ್ ಗಳಿರುವ) ಉದ್ದವಾದ, ಗಟ್ಡಿಯಾದ, ಸೂಕ್ಷ್ಮವಾದ ಸ್ಪಟಿಕ) ನಿಕ್ಷೇಪನೆ ಆಗುವ ನುಕ್ಲೀಯೆಷನ್ ಸೈಟ್ ರೀತಿಯಲ್ಲಿ ಕಾರ್ಯನಿರ್ವಹಿಸುತ್ತದೆ.  ಈ ರೀತಿಯಲ್ಲಿ ಕೆಲವು ರೀತಿಯ ಕಾರ್ಟಿಲೆಜ್ ಗಳು ಮೂಳೆಗಳಾಗುತ್ತದೆ. ವಿಧ I ಕಾಲಜನ್ ಮೂಳೆಗಳಿಗೆ ಕರ್ಷಕತ್ರಾಣ ಕೊಡುತ್ತದೆ.
ಕಾಲಜನ್ ದೇಹದಾದ್ಯಂತ ಅನೇಕ ಜಾಗದಲ್ಲಿ ಇರುತ್ತದೆ. ಇಲ್ಲಿಯವರೆಗೆ, ಕಾಲಜನ್ ನ 29 ವಿಧಗಳನ್ನು ಗುರತಿಸಿ, ವಿವರಿಸಲಾಗಿದೆ. ದೇಹದ ಕಾಲಜಿನಿನ 90% ಭಾಗ, ವಿಧ I, II, III, ಮತ್ತು IV ಗಳಿಂದ ಮಾಡಲ್ಪಟ್ಟಿದೆ. 
ಕಾಲಜನ್-ಸಂಬಂಧಿತ ರೋಗಗಳು ಸಾಮಾನ್ಯವಾಗಿ ಅನುವಂಶಿಕ ದೋಷಗಳಿಂದಾಗಿ, ಅಥವಾ ಪೌಷ್ಟಿಕಾಂಶದ ಕೊರತೆಯಿಂದಾಗಿ ಉಂಟಾಗುತ್ತವೆ. ಇದು ಬೈಯೊಸಿಂಥೆಸಿಸ್, ಅಸ್ಸೆಂಬ್ಲಿ, ಪೋಸ್ಟ್ ಟ್ರಾನ್ಸಲೇಷನಲ್ ಮಾಡಿಫಿಕೆಷನ್, ಸೆಕ್ರಿಷನ್ ಅಥವಾ  ಕಾಲಜನ್ ಉತ್ಪಾದನೆಯ ಸಂಸ್ಕರಣ ವಿಧಾನಗಳ ಮೇಲೆ ಪರಿಣಾಮ ಬೀರುತ್ತದೆ. 
 ಕೇಫೀಸ್ ಡಿಸೀಸ್ . 
ಕಣ್ಣುಗಳ ಕಾಚದ್ರವ . 
ಉತ್ಪತ್ತಿಯಾಗುತ್ತದೆ. ರೆಟಿಕುಲಾರ್ ಫೈಬರ್. ಧಮನಿಯ ಭಿತ್ತಿ, ಚರ್ಮ, ಕರಳು ಮತ್ತು ಗರ್ಭಾಶಯ ದಲ್ಲಿ ಕೂಡ ಇರುತ್ತದೆ 
ಗಳಲ್ಲಿದ್ದು ಫಿಲ್ಟ್ರೇಷನ್ ಸಿಸ್ಟಂ ನಲ್ಲಿ ಪಾತ್ರವಹಿಸುತ್ತದೆ. 
ಆಂಕರಿಂಗ್ ಫೈಬ್ರಿಲ್ಸ್ 
II ಮತ್ತು XI ವಿಧದ ಫೈಬ್ರಿಲ್ಸ್ ಗಳೊಂದಿಗೆ ಸಂಬಂಧಿಸಿದ 
ಇಂಟರ್ಜಿನ್ a1b1, ಫೈಬ್ರೊನೆಕ್ಟಿನ್ ಮತ್ತು ನಿಡೊಜನ್ ಮತ್ತು ಪೆರ್ಲಿಕಾನ್ಗಳತಂಹ ಬೇಸ್ಮೆಂಟ್ ಮೆಂಬರೆನ್ಸ್ ಗಳ ಆಂಶದೊಂದಿಗೆ ಸಹಕರಿಸುತ್ತದೆ. 
ಕೆಲವು ವಿಧಗಳು. 
ಮೇಲೆ ತಿಳಿಸಿರುವ ರೋಗಗಳಲ್ಲದೆ, ಸ್ಕಿಲ್ರೊಡರ್ಮ ದಲ್ಲಿ ಕಾಲಜನ್ ಅತಿ ಹೆಚ್ಚು ನಿಕ್ಷೇಪಗೊಳುತ್ತದೆ.
ಹಿಸ್ಟಾಲಜಿ ಯ ಪ್ರಕಾರ ಕಾಲಜನ್ ಮಾನಕವಾದ H&E ಗಳಲ್ಲಿ ಹೊಳೆಯುವ ಇಯೊಸಿನೊಫಿಲಿಕ್ ಆಗಿರುತ್ತದೆ. ಮಿಥೈಲ್ ವೈಯಲೆಟ್ ಎಂಬ ಡೈ, ಅನ್ನು ಟಿಸ್ಯುಗಳ ಕಾಲಜನ್ಅನ್ನು ಸ್ಟೇನ್ ಮಾಡಲು ಬಳಸಬಹುದು. ಮಿಥೈಲ್ ಬ್ಲೂ ಎಂಬ ಡೈ ಕೂಡ ಕಾಲಜನ್ ಸ್ಟೇನ್ ಬಳಸಬಹುದು. ಮೇಲಾಗಿ, ಬೇಕಾದಲ್ಲಿ ಇಮ್ಯೂನೊಹಿಸ್ಟೊಕೆಮಿಕಲ್ ಸ್ಟೇನ್ ಗಳು ಕೂಡ ಇವೆ.ಕಾಲಜನ್ ಅನ್ನು ಬೇರೆ ಫೈಬರ್ಗಳಿಂದ ಗುರುತಿಸಲು ಇರುವ ಉತ್ತಮ ಸ್ಟೇನ್ ಎಂದರೆ ಮಾಸನ್ಸ್ ಟ್ರೈಕ್ರೋಮ್ ಸ್ಟೇನ್.
ಕಾಲಜನ್ ಅಮೀನೊ ಅಮ್ಲದ ವಿಶಿಷ್ಟವಾದ ಸಂಯೋಜನೆ ಮತ್ತು ಅನುಕ್ರಮವನ್ನು ಹೊಂದಿದೆ:
ಚರ್ಮದ ಕಾಲಜನ್ ನಿಂದ ಅಮೀನೊ ಆಮ್ಲದ ವಿಘಟನೆಗೆ ಕಾರ್ಟಿಸಾಲ್ ಉದ್ದೀಪಿಸುತ್ತದೆ. 
ಬಹಳಷ್ಟು ಕಾಲಜನ್ ವಿಧಗಳು ಒಂದೇ ರೀತಿಯಲ್ಲಿ ರೂಪಗೊಳ್ಳುತ್ತವೆ, ಆದರೆ ಈ ಕೆಳಗಿನ ಪ್ರಕ್ರಿಯೆ I ವಿಧಕ್ಕೆ ವೈಶಿಷ್ಟ:
ರೀಜಿಸ್ಟ್ರೇಷನ್ ಪೆಪ್ಟೈಡ್ಸ್ ಅನ್ನು ವಿಚ್ಛೇದಿಸಿ ಟ್ರೊಪೊಕಾಲಜನ್ ರೂಪಗೊಳ್ಳುತ್ತದೆ. 
ಆನೇಕ ಕಾಲಜನ್ ಫೈಬ್ರಿಲ್ ಗಳು ಕೂಡಿ ಕಾಲಜನ್ ಫೈಬ್ರಿಲ್ಗಳು ಉಂಟಾಗುತ್ತವೆ. 
ಜೀವಸತ್ವ 'ಸಿ' ಕೊರತೆ, ಸ್ಕರ್ವಿ ಎಂಬ ಉಗ್ರ ಮತ್ತು ನೋವಿಂದ ಕೂಡಿದ ರೋಗವನ್ನು ಉಂಟುಮಾಡುತ್ತದೆ. ದೋಷಪೂರಿತ ಕಾಲಜನ್ ಗಟ್ಟಿಯಾದ ಯೋಜಿ ಉತಕದ ಬೆಳವಣಿಗೆಯನ್ನು ತಡೆಯುತ್ತದೆ. ರಕ್ತ ಸೂಸಿ ಒಸಡುಗಳು ತಮ್ಮ ಬಲ ಕಳೆದುಕೊಳ್ಳುತ್ತವೆ, ಹಲ್ಲುಗಳು ಕೂಡ ಉದರಬಹುದು; ಚರ್ಮ ಬಣ್ಣ ಕಳೆದುಕೊಳ್ಳಬಹುದು ಮತ್ತುಗಾಯಗಳು ವಾಸಿಯಾಗುವುದಿಲ್ಲ. ಹದಿನೆಂಟನೆ ಶತಮಾನಕ್ಕೂ ಮುಂಚೆ, ಈ ಪರಿಸ್ಥಿತಿಯು ದೀರ್ಘವಾದ ಮಿಲಿಟರಿ ದಂಡಯಾತ್ರೆ ಮಾಡುತ್ತಿದವರಲ್ಲಿ ಕುಖ್ಯಾತವಾಗಿತ್ತು, ಅದರಲ್ಲೂ ಮುಖ್ಯವಾಗಿ ಸಮುದ್ರ ಯಾನದ ಸಂದರ್ಭದಲ್ಲಿ ಯಾತ್ರಿಕರು ಜೀವಸತ್ವ 'ಸಿ' ಇರುವ ಆಹಾರ ಪದಾರ್ಥಗಳಿಂದ ವಂಚಿತರಾಗುತ್ತಿದ ಕಾರಣ ಅಂತಹವರಲ್ಲಿ ಇದು ಹೆಚ್ಚಾಗಿ ಕಾಣಿಸಿಕೊಳ್ಳುತಿತ್ತು. ಅಟೋಇಮ್ಮೂನ್ ರೋಗಗಳಾದ ಲುಪುಸ್ ಎರಿಥೆಮಾಟೊಸಸ್ ಅಥವಾ ರುಮಾಟಿಡ್ ಆರ್ಥರೈಟಿಸ್ ಗಳು ಆರೋಗ್ಯವಂತ ಕಾಲಜನ್ ಫೈಬರ್ ಗಳನ್ನು ನಾಶಮಾಡಬಹುದು. ರಕ್ಷಣೆ ಪಡೆಯುವಂತಹ ವ್ಯವಸ್ಥೆ; ಆಟೋಇಮ್ಯೂನ್ ರೋಗಗಳು- ಒಬ್ಬ ವ್ಯಕ್ತಿಯ ಪ್ರತಿರಕ್ಷಣೆಯ ವ್ಯವಸ್ಥೆಯು ಅದರದೇ ಜೀವಕೋಶಗಳ ಮೇಲೆ ಪ್ರಹಾರ ಮಾಡಿ ಟಿಸ್ಯುಗಳ ನಾಶಕ್ಕೆ ಕಾರಣವಾಗುತ್ತದೆ).ಹಲವಾರು ಬ್ಯಾಕ್ಟೀರಿಯಾ ಮತ್ತು ವೈರಾಣುಗಳು ಕಾಲಜನ್ ನಾಶಮಾಡುವ ಅಥವಾ ಅದರ ಉತ್ಪಾದನೆಯನ್ನು ಅಡ್ಡಿಪಡಿಸುವಂತಹ ಅಪಾಯಕಾರಿ ಗುಣಗಳನ್ನು ಹೊಂದಿದೆ.
ಎನಜೈಮು ಗಳಂತಹ ಗ್ಲಾಬುಲಾರ್ ಪ್ರೋಟೀನ್ ಗಳಿಗಿಂತ ವಿಭಿನ್ನ ಕಾರ್ಯಗಳನ್ನು ನಿರ್ವಹಿಸುವ ಫೈಬ್ರಸ್ ಸ್ಟ್ರಕ್ಚರಲ್ ಪ್ರೋಟೀನ್ ಗಳಲ್ಲಿ ಕಾಲಜನ್ ಒಂದು. ಕಾಲಜಿನಿನ ಗಟ್ಟಿಯಾದ ಗೊಂಚಲುಗಳನ್ನು ಕಾಲಜನ್ ಫೈಬರ್ ಎನ್ನುತ್ತಾರೆ; ಇದು ಟಿಸ್ಯುಗಳಿಗೆ ಆಸರೆ ಕೊಡುವ ಎಕ್ಸಟ್ರಾಸೆಲುಲಾರ್ ಮ್ಯಾಟ್ರಿಕ್ಸ್ ಗಳ ಪ್ರಮುಖ ಅಂಶವಾಗಿದೆ. ಇದಲ್ಲದೆ ಜೀವಕೋಶಗಳಿಗೆ ಹೊರಗಡೆಯ ವಿನ್ಯಾಸವನ್ನು ಕೊಡುತ್ತದೆ, ಇದಲ್ಲದೆ ಕಾಲಜನ್ ಕೆಲವು ಜೀವಕೋಶದೊಳಗಡೆ ಕೂಡ ಸಿಗುತ್ತದೆ. ಕಾಲಜನ್ ಅಸಾಧಾರಣವಾದ ಕರ್ಷಕ ಶಕ್ತಿ ಹೊಂದಿದೆ; ಇದು ಫಾಷಿಯ, ಮೃದ್ವಸ್ಥಿ, ತಂತುಕಟ್ಟು, ಸ್ನಾಯುಹುರಿ ,ಮೂಳೆ  ಮತ್ತು ಚರ್ಮದ ಮುಖ್ಯವಾದ ಭಾಗವಾಗಿದೆ.  ಇದು ಮೃದುವಾದ ಕೆರಾಟಿನ್ ಜೊತೆಯೊಂದಿಗೆ ಚರ್ಮದ ಶಕ್ತಿ ಮತ್ತು ಪ್ರತ್ಯಾಸ್ಥತೆಗೆ ಕಾರಣವಾಗಿದೆ; ವಯಸ್ಸಾದ ಹಾಗೆ ಆಗುವ ಇದರ ಅವನತಿ ಸುಕ್ಕುಗಳಿಗೆ ಕಾರಣ.  ಇದು ರಕ್ತ ನಾಳಗಳನ್ನು ಬಲಗೊಳಿಸಿ, ಟಿಸ್ಯುಗಳ ಅಭಿವೃದ್ಧಿಯಲ್ಲಿ ಮುಖ್ಯವಾದ ಪಾತ್ರವಹಿಸುತ್ತದೆ. ಇದು ಕಣ್ಣಿನ ಕಾರ್ನಿಯ ಮತ್ತು ಮಸೂರದಲ್ಲಿ ಸ್ಪಟಿಕದ ರೂಪದಲ್ಲಿರುತ್ತದೆ. ಇದನ್ನು ಸೌಂದರ್ಯವರ್ಧಕ ಶಸ್ತ್ರಚಿಕಿತ್ಸೆ ಮತ್ತು ಸುಟ್ಟು ಗಾಯಗಳ ಶಸ್ತ್ರಚಿಕಿತ್ಸೆಯಲ್ಲಿ ಕೂಡ ಉಪಯೋಗಿಸಲಾಗುತ್ತದೆ. ಹೈಡ್ರೊಲೈಸ್ಡ್ ಕಾಲಜನ್ ತೂಕ ನಿರ್ವಹಣೆಯಲ್ಲಿ ಪ್ರಮುಖವಾದ ಪಾತ್ರವಹಿಸುತ್ತದೆ; ಇದರ ತಣಿವನ್ನು ತೀರಿಸುವ ಶಕ್ತಿ ಅನುಕೂಲಕರವಾಗಿ ಬಳಸಬಹುದು.
ಕಾಲಜನ್ ಗಳ ಆಣುರಚನೆಯನ್ನು ಸಾಕಷ್ಟು ಪ್ರಮಾಣದಲ್ಲಿ ಬದಲಾಯಿಸಿದರೆ, ಉದಾಹರಣೆಗೆ: ಶಾಖದಿಂದ, ಟ್ರೊಪೊಕಾಲಜಿನಿನ ಮೂರು ಎಳೆಗಳು ಭಾಗಶಃ ಅಥವಾ ಸಂಪೂರ್ಣವಾಗಿ ಬೇರೆಬೇರೆಯಾಗಿ ಗ್ಲಾಬುಲಾರ್ ಡೊಮೈನ್ಸ್ ಗಳಾಗುತ್ತವೆ. ಸಾಮಾನ್ಯವಾದ ಕಾಲಜನ್ ಪಾಲಿಪ್ರೊಲೈನ್ II ಗಳ ಪ್ರಧಾನವಾದ ರಚನೆಗಿಂತ ವಿಭಿನ್ನ ರಚನೆಯನ್ನು ಹೊಂದಿರುತ್ತದೆ. ಜೆಲಾಟಿನ್ ಹೇಗೆ ರೂಪಗೊಳ್ಳುತ್ತದೆ; ಎಂದು ಈ ಕ್ರಮ ವಿವರಿಸುತ್ತದೆ. ಜೆಲಾಟಿನ್ ಅನ್ನು ಜೆಲಾಟಿನ್ ಡೆಸೆರಟ್ ಒಳಗೊಂಡಂತೆ ಹಲವಾರು ಬಗೆಯ ತಿನಿಸುಗಳಲ್ಲಿ ಬಳಸುತ್ತಾರೆ. ಆಹಾರ ಪದಾರ್ಥಗಳಲ್ಲದೆ ಜೆಲಾಟಿನ್ ಅನ್ನು ಔಷಧ, ಸೌಂದರ್ಯ ವರ್ಧಕ ಮತ್ತು ಛಾಯಾಗ್ರಹಣ ಉದ್ಯಮಗಳಲ್ಲಿ ಬಳಸುತ್ತಾರೆ. ಪೌಷ್ಟಿಕಾಂಶದ ದೃಷ್ಟಿಯಿಂದ ಕಾಲಜನ್ ಮತ್ತು ಜೆಲಾಟಿನ್ ಕಡಿಮೆ ಗುಣಮಟ್ಟದ ಪ್ರೋಟೀನುಗಳ ಮೂಲವೆನಿಸಿವೆ; ಏಕೆಂದರೆ ಅವುಗಳಲ್ಲಿ ಮನುಷ್ಯರಿಗೆ ಎಲ್ಲಾ ಅಗತ್ಯ ಅಮೀನೊ ಅಮ್ಲಗಳ ಸರಿಯಾದ ಪ್ರಮಾಣವಿರುವುದಿಲ್ಲ, ಅದೂ ಅಲ್ಲದೆ ಅವುಗಳು ಸಂಪೂರ್ಣವಾದ ಪ್ರೋಟೀನುಗಳಲ್ಲ. .  ಕಾಲಜನ್ ಅವಲಂಬಿತಆಹಾರ ಪರಿಪೂರಕಗಳ ಉತ್ಪಾದಕರು ಅವರ ಉತ್ಪನ್ನಗಳು ಚರ್ಮ ಹಾಗು ಬೆರಳಿನ ಉಗುರುಗಳ ಗುಣಮಟ್ಟವನ್ನು ಹೆಚ್ಚಿಸಿ ಆರೋಗ್ಯವನ್ನು ಕೂಡ ಸುಧಾರಿಸುತ್ತದೆ, ಎಂದು ಹೇಳುತ್ತಾರೆ. ಆದರೆ ಮುಖ್ಯವಾಹಿನಿಯ ವೈಜ್ಞಾನಿಕ ಸಂಶೋಧನೆಗಳು ಅವರುಗಳ ಹೇಳಿಕೆಗಳನ್ನು ಸಮರ್ಥಿಸುವಂತಹ ಯಾವುದೇ ಭದ್ರವಾದ ಆಧಾರ ಒದಗಿಸಿಲ್ಲ. ಇಂತಹ ತೊಂದರೆಗಳಿರುವ ವ್ಯಕ್ತಿಗಳಿಗೆ ಪ್ರೋಟೀನು ಕೊರತೆ ಮಾತ್ರವಲ್ಲದೆ ಇತರೆ ಅನೇಕ ಗಮನಿಸದ ಸ್ಥಿತಿಗಳುಕೂಡ ಕಾರಣವಿರಬಹದು.ಗ್ರೀಕ್ ಭಾಷೆಯ ಅಂಟು ಎಂಬರ್ಥದ kolla ಯಿಂದ ಬಂದಿದೆ, ಕಾಲಜನ್ ಎಂದರೆ "ಗ್ಲೂ ಪ್ರೋಡುಸರ್" ಎಂದರ್ಥ; ಇದು ಅಂಟನ್ನು ತಯಾರಿಸಲು ಪ್ರಾಚೀನ ಕಾಲದ ವಿಧಾನವಾದ ಕುದುರೆ ಮತ್ತು ಇತರೆ ಪ್ರಾಣಿಗಳ ಚರ್ಮ ಮತ್ತು ಸ್ನಾಯುರಜ್ಜುಗಳನ್ನು ಕುದಿಸುವ ಕ್ರಮದಿಂದ ಬಂದಿದೆ. ಕಾಲಜನ್ ನಿಂದ ಮಾಡಲ್ಪಟ್ಟ ಅಂಟನ್ನು ]ಸುಮಾರು 4000 ವರ್ಷಗಳ ಹಿಂದೆ; ಸುಮಾರು 1500 ವರ್ಷಗಳ ಹಿಂದೆ ಇದನ್ನು ಅಮೇರಿಕಾದ ಮೂಲನಿವಾಸಿಗಳು ತಮ್ಮ ಬಿಲ್ಲುಗಳಲ್ಲಿ ಬಳಸುತ್ತಿದರು. ವಿಶ್ವದ ಅತೀ ಹಳೆಯ ಅಂಟು ಎಂದು ಕಾರ್ಬನ್-ಡೆಟೆಡ್ ವಿಧಾನದ ಮೂಲಕ 8000 ವರ್ಷ ಕ್ಕೂ ಹಳೆಯದು, ಹಿಂದಿನದು ಕಾಲಜನ್ ಎಂದು ನಿಶ್ಚಯಿಸಲಾಗಿದೆ. ಇದನ್ನು ದಾರದ ಬುಟ್ಟಿಯಲ್ಲಿ ರಕ್ಷಣೆ ಕೊಡುವ ಎಳೆಯಾಗಿ, ಮತ್ತು ಕಸೂತಿ ಕೆಲಸಮಾಡಿದ ಮೊಲಗಳ ಮೇಲಿನ ಪ್ರಯೋಗಗಳಲ್ಲಿ ಶ್ವಾಸಕೋಶದ ಮೇಲೆ ಮಾಡಿದ ಸೀಳುಗಳನ್ನು ಸರಿಪಡಿಸಲು ಬಳಸಲಾಗುತ್ತಿದೆ.

ಹೃದಯದ ಕಾರ್ಡಿಯಾಕ್ ವಾಲ್ವ್ ರಿಂಗ್ಸ್, ಹೃದಯದ ಪ್ರಮುಖ ಭಾಗ ಮತ್ತು ಹೃದಯದ ಜೀವಾಳದಲ್ಲಿ ಕ್ರಿಪ್ಷವಾಗಿ ವಿಶಿಷ್ಟ ಮತ್ತು ಚಲಿಸುವ ಹೃದಯದ ದ್ರವ ವವಸ್ಥೆಗೆ ಆಸರೆಯಾಗಿ ಕಾಲಜನ್ ಕಾರ್ಯನಿರ್ವಹಿಸುತ್ತದೆ. ಅತೀ ಹೆಚ್ಚಿನ ಒತ್ತಡದ ನಡುವೆಯು ಪ್ರತಿ ವಾಲ್ವುಲಾರ್ ಲೀಫ್ ಲೆಟ್ಗಳು ಅದರ ಆಕಾರವನ್ನು ಉಳಿಸಿಕೊಳ್ಳುವಂತೆ ಕಾಲಜನ್ ಮಾಡುತ್ತದೆ. ವಯಸ್ಸಾದ ಹಾಗೆ ಸಹಜ ಕ್ರಿಯೆಯಾಗಿ ಕಾಲಜನ್ ಗಳಲ್ಲಿ ಕ್ಯಾಲ್ಸಿಯಮ್ ನಿಕ್ಷೇಪಣೆಗೊಳ್ಳುತ್ತದೆ. ಇಂತಹ ನಿಕ್ಷೇಪಗಳು ಇಂದಿನ ಕಾರ್ಡಿಯಾಕ್ ಇಮೇಜಿಂಗ್ ತಂತ್ರಜ್ಞಾನದಿಂದ ಕಾರ್ಡಿಯಾಕ್ ಇನ್ಪುಟ್ ನಲ್ಲಿ ಹಾಗು ಕಾರ್ಡಿಯಾಕ್ ಔಟ್ಪುಟ್ ನಲ್ಲಿ ರಕ್ತದ ಪ್ರಮಾಣ ನಿರ್ಧರಿಸುವಲ್ಲಿ ಸಹಾಯ ಮಾಡುತ್ತದೆ. ಕ್ಯಾಲ್ಷಿಯಮ್ ಸ್ಕೋರಿಂಗ್ ನಂತಹ ನಿರ್ದಿಷ್ಟವಾದ ಇಮೆಜಿಂಗ್ ತಂತ್ರಜ್ಞಾನವು, ಇಂತಹ ತಂತ್ರಜ್ಞಾನದ ಉಪಯೋಗವನನ್ನು ತೋರಿಸುತ್ತದೆ, ಅದರಲ್ಲೂ ಪ್ರಮುಖವಾಗಿ ವಯಸ್ಸಾದ ರೋಗಿಗಳಲ್ಲಿ ಕಾಲಜನ್ ರೋಗಲಕ್ಷಣಗಳ ಅಧಾರಕ್ಕೆ ಒಳಪಟ್ಟಂತೆ ಇರುತ್ತವೆ. 
ಕಾಲಜನ್ ಸೌಂದರ್ಯವರ್ಧಕ ಶಸ್ತ್ರಚಿಕಿತ್ಸೆಗಳಲ್ಲಿ ವ್ಯಾಪಕವಾಗಿ ಬಳಕೆಯಾಗುತ್ತದೆ; ಇದಲ್ಲದೆ ಸುಟ್ಟುಗಾಯಗಳನ್ನು ಗುಣಪಡಿಸುವ ಸಾಧನವಾಗಿ; ಮೂಳೆಗಳ ಪುನಾರಚನೆಯಲ್ಲಿ ಹಾಗು ಹಲವು ವಿವಿಧ ದಂತವೈದ್ಯಕೀಯ, ಅರ್ಥೋಪೆಡಿಕ್ ಮತ್ತು ಶಸ್ತ್ರಚಿಕಿತ್ಸೆಗಳಲ್ಲಿ ಕೂಡ ಬಳಕೆಯಾಗುತ್ತದೆ.  ಕೆಲವು ಗಮನಾರ್ಹ ಅಂಶಗಳು:#ಸೌಂದರ್ಯವರ್ಧಕವಾಗಿ ಬಳಸಿದಾಗ, ದೈಹಿಕ ಪ್ರತಿರೋಧದಿಂದಾಗಿ ದೇಹವು, ಸುದೀರ್ಘವಾಗಿ ಕೆಂಪಾಗಿರುವ ಸಾಧ್ಯತೆಯಿದೆ; ಸೌಂದರ್ಯವರ್ಧಕವಾಗಿ ಬಳಸುವುದಕ್ಕು ಮೊದಲು ದೇಹದ ಗಮನ ಸೆಳೆಯದ ಒಂದು ಚಿಕ್ಕ ಭಾಗದಲ್ಲಿ ಪರೀಕ್ಷೆ ಮಾಡುವುದರಿಂದ ಈ ಪರಿಸ್ಥಿಯನ್ನು ಸರಿಸುಮಾರು ಸಂಪೂರ್ಣವಾಗಿ ನಿಗ್ರಹಿಸಬಹುದು. #ಸಾಮಾನ್ಯವಾಗಿ ವೈದ್ಯಕೀಯವಾಗಿ ಬಳಸುವ ಕಾಲಜನ್ ಗಳನ್ನು BSE ಮುಕ್ತ ಪ್ರಾಣಿಗಳೆಂದು ಧೃಡಿಕರಣ ಪಡೆದ ಎಳೆಯ ದನ,ಗೋವುಗಳ ಮಾಂಸಗಳಿಂದ ಉತ್ಪತ್ತಿ ಮಾಡಲಾಗುತ್ತದೆ. ಬಹಳಷ್ಟು ಉತ್ಪಾದಕರು "ಕ್ಲೋಸ್ಡ್ ಹೆರ್ಡ್ಸ್" ಗಳ ಪ್ರಾಣಿಗಳನ್ನು ಅಥವಾ BSE ಯು ಇದುವರೆಗು ವರದಿಯಾಗದ ಆಸ್ಟ್ರೇಲಿಯಾ, ಬ್ರೆಸಿಲ್ ಮತ್ತು ನ್ಯೂಜಿಲ್ಯಾಂಡ್ ಗಳಂತಹ ದೇಶಗಳ ಪ್ರಾಣಿಗಳನ್ನು ಬಳಸಲಾಗುತ್ತದೆ. 
ಸುಟ್ಟು ಗಾಯಗಳ ಚಿಕಿತ್ಸೆಯಲ್ಲಿ ಕೃತಕ ಚರ್ಮದ ರಚನೆಯಲ್ಲಿ ಕಾಲಜನ್ ಅನ್ನು ವ್ಯಾಪಕವಾಗಿ ಉಪಯೋಗಿಸಲಾಗುತ್ತದೆ. ಈ ಕಾಲಜನ್ ಗಳನ್ನು ಬೊವೈನ್,ಇಕ್ವೈನ್, ಯಾ ಪಾರ್ಸೈನ್, ಹಾಗು ಕೆಲವೊಮ್ಮೆ ಮನುಷ್ಯನ ರ ಮೂಲದಿಂದ ಉತ್ಪತ್ತಿಸಲಾಗುತ್ತದೆ; ಕೆಲವೊಮ್ಮೆ ಇದರೊಂದಿಗೆ ಸಿಲಿಕೋನ್, ಗ್ಲೈಕೊಸಮಿನೊಗ್ಲೈಕಾನ್ ಮತ್ತು ಫೈಬ್ರೊಬ್ಲಾಸ್ಟ್, ಗ್ರೋತ್ ಫಾಕ್ಟರ್ ಮತ್ತು ಇತರೆ ವಸ್ತುಗಳ ಸಂಯುಕ್ತದೊಂದಿಗೆ ಬಳಸಲಾಗುತ್ತದೆ.ಕೀಲುಗಳ ಚಲನಶೀಲತೆಗೆ ಸಹಾಯಮಾಡುವ ಪರಿಪೂರಕ ವಸ್ತು ವಾಗಿ ಕಾಲಜನ್ ಅನ್ನು ಮಾರಲಾಗುತ್ತಿದೆ. ಪ್ರೋಟೀನುಗಳು ಸೇರುವ ಮುನ್ನ ಆಮೀನೊ ಆಮ್ಲವಾಗಿ ವಿಚ್ಛೇದಿತಗೊಳ್ಳುವ ಕಾರಣ, ಬಾಯಿ ಮೂಲಕ ಸೇವಿಸುವ ಕಾಲಜನ್ ಗಳು ದೇಹದ ಉಜಕ ಟಿಸ್ಯುಗಳ ಮೇಲೆ ಹೆಚ್ಚಿನ ಪರಿಣಾಮ ಬೀರದು.ಪ್ರತ್ಯೇಕ ಅಮೀನೊ ಅಮ್ಲಗಳನ್ನು ಪರಿಪೂರಕವನ್ನಾಗಿ ಸ್ವೀಕರಿಸದಾಗ ಆಗುವ ಪರಿಣಮ ಹೊರತುಪಡಿಸಿದರೆ.ಇತ್ತೀಚೆಗೆ, ಪ್ರಾಣಿಗಳಿಂದ ಉತ್ಪತ್ತಿಯಾಗುವ ಕಾಲಜನ್ ಗೆ ಪರ್ಯಾಯವನ್ನು ಕಂಡುಹಿಡಿಯಲಾಗಿದೆ. ಮನುಷ್ಯರಿಂದ ತಯಾರಿಸಿದ ಈ ಕಾಲಜನ್ ಸ್ವಲ್ಪ ದುಬಾರಿಯಾದರೂ, ದಾನಿಗಳ ಕಾಡವೆರ್ಸ್, ಪ್ಲಾಸೆಂಟಾ, ಮತ್ತು ಗರ್ಭಪಾತವಾದ ಭ್ರೂಣಗಳಿಂದ ಉತ್ಪತ್ತಿಮಾಡಬಹುದು; ಇದರಿಂದಾಗಿ ಉಂಟಾಗಬಹುದಾದ ಪ್ರತಿರೋಧಕ ಕ್ರಿಯೆಗಳನ್ನು ಕಡಿಮೆ ಮಾಡಬಹುದು.ಅದನ್ನು ಚರ್ಮದ ಮೂಲಕ ಹೀರಿಕೊಳ್ಳಲಾಗದಿದ್ದರೂ, ಕಾಲಜನ್ ಅನ್ನು ಸೌಂದರ್ಯವರ್ಧಕವಾಗಿ ಬಳಸುತ್ತಾರೆ.
ಕಾಲಜನಿನನ್ನು ತಯಾರಿಸಲು ಹೆಚ್ಚಿನ ಪ್ರಮಾಣದ ವಾಯುಮಂಡಲದ ಆಮ್ಲಜನಕನ ಅವಶ್ಯಕತೆಯಿರವುದರಿಂದ, ರಚನೆಯಲ್ಲಿ ಸಂಕಿರ್ಣವಾದ ಪ್ರಾಣಿಗಳು ವಾಯುಮಂಡಲದಲ್ಲಿ ಕಾಲಜನ್ ಉತ್ಪಾದಿಸಲು ಬೇಕಾದಷ್ಟು ಆಮ್ಲಜನಕವಿಲ್ಲದವರೆಗೆ ಹುಟ್ಟುವುದಿಲ್ಲ. ಕಾಲಜನ್ ನ ಉಗಮವು ಹೊರಚರ್ಮ, ಚಿಪ್ಪು,ಬುರಡೆ, ಪೊರೆ ಮತ್ತು ಸ್ನಾಯುಗಳ ರಚನೆಗೆ ಕಾರಣವಾಗಿರಬಹುದು. ಆದರೆ, ಫಾಸ್ಸಿಲ್ಲುಗಳಲ್ಲಿ ಕಾಲಜನ್ ಉಳಿದಿರುವ ಸಾಧ್ಯತೆ ಬಹಳ ಕಡಿಮೆ. ಸುಮಾರು ೮೦ million years ago ವರ್ಷಗಳಷ್ಟು ಹಿಂದೆ ಇದ್ದ ಡೈನೊಸಾರ್ ಗಳ, ಪಳೆಯುಳಿಕೆಗಳಲ್ಲಿ ಕಾಲಜನ್ ಸಿಕ್ಕಿದೆ, ಎನ್ನುವುದಕ್ಕೆ ಆಧಾರಗಳು ಜಾಸ್ತಿಯಾಗುತ್ತಿದೆಯಾದರೂ ಈ ವಿಷಯವು ಇನ್ನು ವಿವಾದಪೂರ್ಣವಾಗಿದೆ.ಅಲ್ಲದೆ ಟೆರೊಸಾರಸ್ ಗಳ ರಕ್ಕೆಗಳಲ್ಲಿ ಕಾಲಜನ್ ಫೈಬರ್,ಅಕ್ಟಿನೊಫೈಬ್ರಿಲ್ಸ್ ಗಳು ಇದೆಯೆಂಬುದು ಗಮನಾರ್ಹ ಅಂಶವಾಗಿದೆ.
ಜೂಲಿಯನ್ ವಾಸ್-ಆಂಡ್ರೆ, ಬಿದಿರು ಮತ್ತು ಸ್ಟೇನ್ ಲೆಸ್ ಸ್ಟೀಲ್ ಗಳನ್ನು ಬಳಸಿ ಕಾಲಜನ್ ವಿನ್ಯಾಸವನ್ನು ಆಧರಿಸಿ ಶಿಲ್ಪಕೃತಿಯನ್ನು ರಚಿಸಿದ್ದಾನೆ. ಅವನ ಆಕೃತಿ ಅನ್ರಾವೆಲ್ಲಿಂಗ್ ಕಾಲಜನ್ ಅವನ ಪ್ರಕಾರ, "ವಯಸ್ಸಾಗುವ ಮತ್ತು ಬೆಳವಣಿಗೆ ಕ್ರಿಯೆಗೆ ಒಂದು ರೂಪಕ".
