
'
ಶ್ರೀಮತಿ ಜಯಲಕ್ಷ್ಮೀ ಮರಿಚಾಮಯ್ಯ' ಅವರು ಮೈಸೂರಿನಲ್ಲಿರುವ ಮಹಿಳಾಪರ ಧ್ವನಿಯಾಗಿ ಸುಮಾರು ನಾಲ್ಕು ದಶಕಗಳಿಂದಲೂ ತಮ್ಮನ್ನು ಸಮಾಜ ಕಾರ್ಯಗಳಲ್ಲಿ ತೊಡಗಿಸಿಕೊಂಡಿದ್ದಾರೆ. ಇವರ ಕಾರ್ಯ ನಿರ್ವಹಣೆಯ ಕ್ಷೇತ್ರಗಳು ಹಲವಾರು. ಸಾಮಾಜಿಕ ಕ್ಷೇತ್ರ, ಶಿಕ್ಷಣ ಕ್ಷೇತ್ರ, ರಾಜಕೀಯ ಕ್ಷೇತ್ರ, ಸಹಕಾರ ಕ್ಷೇತ್ರ ಮತ್ತು ಆಪ್ತಸಮಾಲೋಚನೆ. ಇವರು ೪೦ ವರ್ಷಗಳಿಂದ ಕಾಂಗ್ರೆಸ್ ಪಕ್ಷದ ಸಕ್ರಿಯ ಕಾರ್ಯಕರ್ತರಾಗಿದ್ದಾರೆ.
ಹುಟ್ಟಿದ ದಿನಾಂಕ ೧೩/೦೭/೧೯೪೮. ಓದಿದ್ದು ಎಂ.ಎ ಸಮಾಜಶಾಸ್ತ್ರ. ಗೃಹಿಣಿಯಾಗಿದ್ದು ಕೊಂಡೆ ಸಮಾಜಸೇವೆ ಮಾಡಬಹುದೆನ್ನುವುದನ್ನು ಸಮಾಜಕ್ಕೆ ತೋರಿಸಿಕೊಟ್ಟಿದ್ದಾರೆ.
ಮಹಿಳೆಯರ ಬಗ್ಗೆ ಅಪಾರವಾದ ಕಳಕಳಿ ಕಾಳಜಿ ಹೊಂದಿದ ಇವರು, ಸಾವಿತ್ರಿ ಬಾಪುಲೆಯವರನ್ನು ಆದರ್ಶವಾಗಿಟ್ಟುಕೊಂಡು, ದಲಿತ ಹೆಂಗಸರ ಸರ್ವತೋಮುಖ ಅಭಿವೃದ್ಧಿಗೆ ಸದಾ ಶ್ರಮಿಸುತ್ತಿದ್ದಾರೆ. 
