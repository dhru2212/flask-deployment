ಸುಶೀಲತೆ ಎಂದರೆ ನೈತಿಕ ಔನ್ನತ್ಯ. ಸುಶೀಲತೆ ಯೆಂಬುದು ಒಂದು ವಿಶೇಷ ಲಕ್ಷಣ ಅಥವಾ ಗುಣವಾಗಿದ್ದು ತಾನಾಗಿಯೂ ಹಾಗೂ ತನ್ನ ಮೂಲಕವೂ ಸರ್ವವಿಧದಲ್ಲೂ ಒಳ್ಳೆಯದಾದ ಒಂದು ಅಮೂಲ್ಯ ಗುಣವೆಂದು ಪರಿಗಣಿಸಲಾಗಿದೆ.
ವೈಯಕ್ತಿಕ ಸುಗುಣಗಳೆಂದರೆ/ಸುಶೀಲತೆಯೆಂದರೆ ವೈಯಕ್ತಿಕ ಮತ್ತು ಸಾಮೂಹಿಕ ಒಳಿತನ್ನು ಉಂಟುಮಾಡುವ ಮೌಲ್ಯವುಳ್ಳ ಅಂಶ/ಗುಣಗಳೆಂದರ್ಥ. ಸುಶೀಲತೆಯ ವಿರುದ್ಧಾರ್ಥವೇ ದೋಷ/ದುರ್ಗುಣ.
ಗುಣಗಳನ್ನು ಸ್ಥೂಲವಾಗಿ ಮೌಲ್ಯಗಳ ಆಧಾರದ ಮೇಲೆ ವಿಂಗಡಿಸಬಹುದು. ಪ್ರತಿ ವ್ಯಕ್ತಿಯಲ್ಲೂ ಮೂಲತಃ ಅಂತಸ್ಥವಾದ ಮೌಲ್ಯಗಳನ್ನು ಹೊಂದಿದ್ದು ಅವು ಅವನ ನಂಬಿಕೆಗಳು, ಆಲೋಚನೆಗಳು ಮತ್ತು/ಅಥವಾ ಅಭಿಪ್ರಾಯದ ಕ್ರಮವನ್ನು ನಿರ್ಧರಿಸುತ್ತವೆ.ನಲ್ಲಿ ಮೌಲ್ಯ ವನ್ನು ನೋಡಿ) ಒಂದು ಮೌಲ್ಯವನ್ನು ಅನುಷ್ಠಾನಕ್ಕೆ ತರುವುದರಲ್ಲಿ ತೋರುವ ಪ್ರಾಮಾಣಿಕತೆಯು ಅ ಗುಣವು/ಮೌಲ್ಯವು ಬೆಳೆಯಲು ಸಹಕಾರಿಯಾಗಿ, ಈ ಬೆಳವಣಿಗೆಯು ಮೌಲ್ಯವನ್ನು ನಂಬಿಕೆ, ಅಭಿಪ್ರಾಯ ಮತ್ತು ಅಲೋಚನಾರೀತಿಗಳಿಂದ ಭಿನ್ನವಾಗಿಯೇ ಇರಿಸುತ್ತದೆ. ಈ ವಿಷಯದಲ್ಲಿ ಒಂದು ಮೌಲ್ಯ/ಗುಣವು ನಾವು ಪ್ರತಿಕ್ರಿಯೆ ನೀಡುವ ಅಥವಾ ಕಾರ್ಯಮಾಡುವ ರೀತಿಗೆ ಮೂಲಕಾರಣವಾಗಿರುತ್ತದೆ. ಒಂದು ಸಂಸ್ಕೃತಿಯನ್ನು ಅನುಸರಿಸುವುದರಲ್ಲಿ ನಿರತರಾದ ಹಲವಾರು ಜನರ ಮೌಲ್ಯಗಳು/ಗುಣಗಳು ಸಮಾಜದಲ್ಲಿಯೂ ಬಿಂಬಿತವಾಗುತ್ತದೆ. ಒಂದು ವ್ಯಕ್ತಿಯ ಮೌಲ್ಯಗಳೂ ಅಂತೆಯೇ ಬಹಪಾಲು, ಅದರೆ ಸಂಪೂರ್ಣವಾಗಿಯಲ್ಲದೆ, ಅವನ ಅಥವಾ ಅವಳ ಸಂಸ್ಕೃತಿಗೆ ಪೂರಕವಾಗಿಯೇ ಇರುತ್ತವೆ.
ವೈಯಕ್ತಿಕ ಮೌಲ್ಯ/ಗುಣಗಳನ್ನು ಈ ಕೆಳಕಂಡ ನಾಲ್ಕರಲ್ಲಿ ಒಂದು ಗುಂಪಿಗೆ ಸೇರಿಸಬಹುದಾಗಿದೆ:
ಮೌಲ್ಯ/ಗುಣಗಳ ಉದಾಹರಣೆಗಳೆಂದರೆ:





ನಾಲ್ಕು ಉತ್ಕೃಷ್ಟ ಪಾಶ್ಚಿಮಾತ್ಯ ಧಾರ್ಮಿಕ ಗುಣಗಳು ಯಾವುವೆಂದರೆ:
ಈ ವಿಧದ ಗುಣವಿಂಗಡಣೆಗಳನ್ನು ಗ್ರೀಕ್ ತತ್ವಶಾಸ್ತ್ರದಲ್ಲಿ ಕಾಣಬಹುದಾಗಿದ್ದು, ಸಾಕ್ರೇಟಿಸ್ ಸಹ ಈ ವಿಧವಾಗಿ ಪಟ್ಟಿ ಮಾಡಿರಬಹುದಾದರೂ, ಪ್ಲೇಟೋವಂತೂ ಪಟ್ಟಿ ಮಾಡಿದುದನ್ನು ನಿರ್ದಿಷ್ಟವಾಗಿ ಅರಿಯಬಹುದು, ಸಾಕ್ರೇಟಿಸ್ ಹೀಗೆಂದರೆಂಬ ಉಲ್ಲೇಖವು ಎಲ್ಲೂ ಇಲ್ಲ. ಪ್ಲೇಟೋ "ಪವಿತ್ರತೆ"ಯನ್ನೂ ಉಲ್ಲೇಖಿಸುತ್ತಾರೆ.
ಪ್ಲೇಟೋ ಮೌಲ್ಯವೆಂದರೆ ಒಂದೇ ಎಂದು ನಂಬಿದ್ದ ಸಾಧ್ಯತೆಯಿದ್ದು, ಈ ಗಣನೆಗಳನ್ನು ಇತರರು ಮೌಲ್ಯವೆಂದರೇನೆಂಬುದನ್ನು ಸ್ಪಷ್ಟವಾಗಿ ತಿಳಿಸಲೋಸುಗ ಮಾಡಿರುವ ಸಾಧ್ಯತೆಯೂ ಇದೆ. ಪ್ರೋಟೋಗೋರಾಸ್ ಮತ್ತು ಮೆನೋ ಗಳಲ್ಲಿ ಅವರು ವಿವಿಧ ಮೌಲ್ಯಗಳು ಸ್ವತಂತ್ರವಾಗಿ ಇರುವುದು ಸಾಧ್ಯವಿಲ್ಲವೆಂದು ಸಾರುತ್ತಾ, ಜಾಣ್ಮೆಯಿಂದ ನಡೆದರೂ ಸಹ ಅನ್ಯಾಯದ ಹಾದಿ ತುಳಿಯುವ ವ್ಯತಿರಿಕ್ತಭಾವವನ್ನು ಹಾಗೂ ಧೈರ್ಯದಿಂದ ನಡೆದರೂ ಅರಿವಿಲ್ಲದೆ ನಡೆಯುವುದನ್ನು ಉದಾಹರಿಸುತ್ತಾ ತಮ್ಮ ವಾದವನ್ನು ಮಂಡಿಸಿದರು.
ನಿಕೋಮಾಷಿಯನ್ ನೀತಿಗಳುವಿನಲ್ಲಿ ಅರಿಸ್ಟಾಟಲ್ ಮೌಲ್ಯವೆಂದರೆ ಒಂದು ವೈಶಿಷ್ಠ್ಯದ ನ್ಯೂನತೆ ಮತ್ತು ಪರಾಕಾಷ್ಠೆಯ ಮಧ್ಯದ ಸಮತೋಲನದೋರುವ ಬಿಂದುವೆಂದು ವಿವರಿಸಿದರು. ಗರಿಷ್ಠಮೂಲ್ಯದ ಬಿಂದುವು ಸರಿಯಾಗಿ ಕೇಂದ್ರಭಾಗದಲ್ಲೇ ಇರದೆ, ಒಂದು ಸುವರ್ಣ ಮಧ್ಯ ಸ್ಥಳದಲ್ಲಿದ್ದು, ಈ ಸ್ಥಳವು ಕೆಲವೊಮ್ಮೆ ಯಾವುದಾದರೂ ಒಂದು ತುದಿಗೆ ಹತ್ತಿರವಾಗಿರುತ್ತದೆ. ಉದಾಹರಣೆಗೆ ಧೈರ್ಯವು ಹೇಡಿತನ ಮತ್ತು ದಡ್ಡತನದ ಮಧ್ಯಭಾಗದಲ್ಲಿರುತ್ತದೆ, ಆತ್ಮವಿಶ್ವಾಸವು ಆತ್ಮನಿಷೇಧ ಮತ್ತು ವೃಥಾಭಿಮಾನದ ಮಧ್ಯದಲ್ಲಿರುತ್ತದೆ ಮತ್ತು ಉದಾರತೆಯು ಜಿಪುಣತನ ಮತ್ತು ದುಂದುಗಾರಿಕೆಯ ಮಧ್ಯದಲ್ಲಿರುತ್ತದೆ.
ರೋಮನ್ ವಿರಕ್ತ ಸೆನೆಕಾರು ಪರಿಪೂರ್ಣ ವಿವೇಕ ಮತ್ತು ಪರಿಪೂರ್ಣ ಮೌಲ್ಯಗಳು ಒಂದೇ ವಿಧವಾಗಿರುತ್ತವೆ ಎಂದರು. ಹೀಗೆ, ಎಲ್ಲಾ ಆಗುಹೋಗುಗಳನ್ನೂ ಗಮನಿಸಿದಾಗ, ಒಬ್ಬ ವಿವೇಕಶಾಲಿಯು ಸುಗುಣಗಳನ್ನು ಹೊಂದಿದ ವ್ಯಕ್ತಿಯಂತೆಯೇ ವರ್ತಿಸುವನೆಂಬುದು ಸುಸ್ಪಷ್ಟ. 
ಪ್ಲೇಟೋ ಸಹ ಇದೇ ತರ್ಕವನ್ನೇ ತಮ್ಮ ಮೆನೋದಲ್ಲಿ ಉಪಯೋಗಿಸಿದ್ದು, ಜನರು ತಾವು ಯಾವ ರೀತಿ ವರ್ತಿಸಿದರೆ ಒಳಿತು ಹೆಚ್ಚಾಗುವುದೆಂದು ಮನಗಾಣುವರೋ ಹಾಗೆಯೇ ವರ್ತಿಸುವರೆಂದು ಬರೆದರು. ಒಳಿತನ್ನು ಆರಿಸುವುದರ ಬದಲು ಕೆಡುಕನ್ನು ಆರಿಸುವುದಕ್ಕೆ ಕಾರಣ ಜಾಣ್ಮೆಯ ಕೊರತೆಯಷ್ಟೆ. ಈ ವಿಧವಾಗಿ, ಜಾಣ್ಮೆಯು ಸಕಲ ಮೌಲ್ಯಗಳ ಕೇಂದ್ರಭಾಗ. ಆದರೆ, ಮೌಲ್ಯಗಳು/ಗುಣಗಳು ಜಾಣ್ಮೆಗೆ ಪರ್ಯಾಯವಾದಲ್ಲಿ ಅವನ್ನು ಬೋಧಿದಬಹುದೆಂದು ಪ್ಲೇಟೋ ಮನಗಂಡರು; ಈ ಸಾಧ್ಯತೆಯನ್ನು ಅವರು ಮುಂಚೆ ಅವಗಣಿಸಿದ್ದರು. ನಂತರ ಅವರು "ಸೂಕ್ತ ನಂಬಿಕೆ"ಯನ್ನು ಅರಿವಿನ ಬದಲಾಗಿ ಸೇರಿಸುತ್ತಾ, ಅರಿವು ಸರಿಯಾಗಿ ತಿಳಿಸಲ್ಪಟ್ಟ ಮತ್ತು "ಕಟ್ಟಿಹಾಕಲ್ಪಟ್ಟ" ಸೂಕ್ತ ನಂಬಿಕೆಯೇ ಎಂಬ ವಾದವನ್ನು ಮುಂದಿಟ್ಟರು.
ಯಹೂದಿ ಸಂಪ್ರದಾಯದಲ್ಲಿ ದೇವನು ದಯೆಯ ಸಾಕಾರವಾಗಿದ್ದು ದಯಾಮಯ ತಂದೆಯೆಂದೇ ಮೊರೆಯಿಡಲ್ಪಡುತ್ತಾನೆ; ರಹ್ಮಾನಾ ಅಥವಾ ದಯಾವಂತ ಎಂಬುದು ದೇವನನ್ನು ಪ್ರಾರ್ಥಿಸುವಾಗ ಉಪಯೋಗಿಸುವ ಸಾಮಾನ್ಯವಾದ ಕ್ರಮವಾಗಿದೆ. 
ಗ್ರಾಂಥಿಕ ಹೀಬ್ರೂ ವಿನಲ್ಲಿ, ಬಾಧಿತನಾದವನ ಬಗ್ಗೆ ದುಃಖ ಮತ್ತು ಅನುಕಂಪ, ಉಪಶಮನಗೊಳಿಸಲು ಬಯಕೆ ಹುಟ್ಟಿಸುವುದು ಇವೆರಡೂ ಭಾವಗಳನ್ನು ಮನುಜನಿಗೆ ಹೇಗೋ ದೇವತೆಗಳಿಗೂ ಹಾಗೆಯೇ ಅರ್ಪಿತವಾಗಿದೆ. . ರಬ್ಬಿಗಳು "ಅನುಕಂಪದ ಹದಿಮೂರು ಗುಣಧರ್ಮ"ಗಳ ಬಗ್ಗೆ ಹೇಳುತ್ತಾರೆ. ಅನುಕಂಪ ಎನ್ನುವುದಕ್ಕೆ ಗ್ರಾಂಥಿಕವಾದ ಅಭಿಪ್ರಾಯವೆಂದರೆ ಆ ಅನುಕಂಪವು ತಂದೆತಾಯಿಯರು ಮಕ್ಕಳಿಗೆ ತೋರಿಸಿದಂತಹುದರಂತಿರಬೇಕು. ಆದ್ದರಿಂದ ಪ್ರವಾದಿಯು ತಾನು ದೇವನಲ್ಲಿಟ್ಟಿರುವ ನಂಬಿಕೆಯ ದ್ಯೋತಕವಾಗಿ ಮಾಡುವ ವಿನಂತಿಯು ತಾಯಿಗೆ ತನ್ನ ಮಕ್ಕಳಲ್ಲಿ ಉಂಟಾಗುವ ರೀತಿಯ ಪ್ರೇಮವನ್ನು ಉಂಟುಮಾಡುತ್ತದೆಮೊದಲನೆಯ ಶತಮಾನದಲ್ಲಿ ಮೂಡಿಬಂತು. ಯಹೂದಿ ಸಂಪ್ರದಾಯದಲ್ಲಿ ಜ್ಞಾನಿ ಮತ್ತು ಪಂಡಿತನೆಂದು ಹೆರು ಮಾಡಿದ್ದ ಇವರು ಮಿಶ್ನಾಹ್ ಮತ್ತು ಟಾಲ್ಮಡ್ ಗಳ ಅಭಿವೃದ್ಧಿಯಲ್ಲಿ ತಮ್ಮನ್ನು ತೊಡಗಿಸಿಕೊಂಡಿದ್ದಲ್ಲದೆ, ತನ್ಮೂಲಕ ಯಹೂದಿ ಚರಿತ್ರೆಯ ಪ್ರಮುಖ ಪುರುಷರಲ್ಲಿ ಒಬ್ಬರಾದರು. ಯಹೂದಿ ಧರ್ಮದ ಬಗ್ಗೆ ಸಂಕ್ಷಿಪ್ತವಾಗಿ ಹೇಳಲು ಕೇಳಿದಾಗ ಹಿಲ್ಲೆಲ್ ಹೀಗೆಂದರು:ನೀವು ಯಾವುದನ್ನು ಮಾಡುವುದನ್ನು ದ್ವೇಷಿಸುವಿರೋ, ಅದನ್ನು ನಿಮ್ಮವರಿಗೂ ಮಾಡಬೇಡಿ. ಅದೇ ಸಂಪೂರ್ಣ ತೋರಾಹ್. ಮಿಕ್ಕವೆಲ್ಲಾ ವಿವರಣೆಗಳಷ್ಟೆ; ಹೋಗಿ ಮತ್ತು ಕಲಿಯಿರಿ." 
9/11ರ ನಂತರ ಕ್ಯಾರೆನ್ ಆರ್ಮ್ ಸ್ಟ್ರಾಂಗ್ ಎಂಬ ಸುಪ್ರಸಿದ್ಧ ವಿವಿಧಧರ್ಮ-ವಿಶ್ಲೇಷಣ ಲೇಖಕರು ತಮ್ಮ ಸಾರ್ವಜನಿಕ ಭಾಷಣಗಳಲ್ಲಿ ಮತ್ತು ಸಂದರ್ಶನಗಳಲ್ಲಿ ರಬ್ಬಿ ಹಿಲ್ಲಾಲ್ ರ ಮಾತುಗಳನ್ನು ಆಗಾಗ್ಗೆ ಉಲ್ಲೇಖಿಸುತ್ತಿರುತ್ತಾರೆ.
ಕ್ರೈಸ್ತಧರ್ಮದಲ್ಲಿ ಧಾರ್ಮಿಕ ಮೌಲ್ಯಗಳೆಂದರೆ ನಂಬಿಕೆ, ಭರವಸೆ ಮತ್ತು ದಾನಧರ್ಮ ಅಥವಾ ಪ್ರೀತಿ/ಮಮತೆ; ಈ ಗುಣಗಳ ಪಟ್ಟಿಯು ಕಾರ್ನಿಥಿಯನ್ಸ್ 13:13 ರಿಂದ ದೊರೆಯುತ್ತದೆ). ಇವುಗಳು ವ್ಯಕ್ತಿಯ ದೈವಪ್ರೀತಿ ಮತ್ತು ಮಾನವಪ್ರೀತಿಯನ್ನು ಪರಿಪೂರ್ಣಗೊಳಿಸುವುವೆಂದೂ, ಮತ್ತು ತನ್ಮೂಲಕ ವಿವೇಕವನ್ನು ಹೊಂದುವುದಕ್ಕೂ, ಸೌಹಾರ್ದತೆ ಬೆಳೆಸಿಕೊಳ್ಳುವುದಕ್ಕೂ ಸೂಕ್ತವೆಂದೂ ಹೇಳಲಾಗಿದೆ.
ಕ್ರೈಸ್ತ ಸಂಪ್ರದಾಯದ ಮುಖ್ಯ ಮೌಲ್ಯಗಳಲ್ಲದೆ ಕ್ರೈಸ್ತರ ಬೈಬಲ್ ನಲ್ಲಿ ಇನ್ನೂ ಅನೇಕ ಗುಣಗಳ ಪಟ್ಟಿಗಳಿವೆ. ಅದರಲ್ಲಿ ಒಂದು ಗಲಾಷಿಯನ್ಸ್ 5:22-23ರಲ್ಲಿ ಉಲ್ಲೇಖಿಸಿರುವ "ಆತ್ಮದ ಫಲ": "ಅದಕ್ಕೆ ವಿರೋಧವಾಗೆ, ಆತ್ಮದ ಫಲವೇ ಪ್ರೀತಿ, ಸಂತೋಷ, ಶಾಂತಿ, ತಾಳ್ಮೆ, ದಯೆ, ಔದಾರ್ಯ, ವಿಧೇಯತೆ, ಸಮ್ರತೆ ಮತ್ತು ಆತ್ಮನಿಗ್ರಹ. ಈ ಗುಣಗಳ ವಿರುದ್ಧ ಯಾವುದೇ ವಿಧವಾದ ಕಾನೂನುಗಳಿಲ್ಲ."
ಪವಿತ್ರಗ್ರಂಥ ಬೈಬಲ್ : ನವೀನ ಪರಿಷ್ಕೃತ ಗುಣಮಟ್ಟದ ಕೃತಿ .
22 Ὁ δὲ καρπὸς τοῦ πνεύματός ἐστιν ἀγάπη χαρὰ εἰρήνη, μακροθυμία χρηστότης ἀγαθωσύνη, πίστις 23 πραΰτης ἐγκράτεια· κατὰ τῶν τοιούτων οὐκ ἔστιν νόμος.ಬಾರ್ಬರಾ ಅಲಾಂಡ್, ಕರ್ಟ್ ಅಲಾಂಡ್, ಮ್ಯಾಥ್ಯೂ ಬ್ಲ್ಯಾಕ್, ಕಾರ್ಲೋ ಎಂ. ಮಾರ್ಟಿನಿ, ಬ್ರೂಸ್ ಎಂ. ಮೆಟ್ಝ್ ಗರ್, ಮತ್ತು ಅಲನ್ ವಿಕ್ ಗ್ರೀನ್, ದ ಗ್ರೀಕ್ ನ್ಯೂ ಟೆಸ್ಟಮೆಂಟ್, 4ನೆಯ ಮುದ್ರಣ. ಫೆಡರಲ್ ರಿಪಬ್ಲಿಕ್ ಆಫ್ ಜರ್ಮನಿ: ಯುನೈಟೆಡ್ ಬೈಬಲ್ ಸೊಸೈಟೀಸ್, 1993, c1979 )
ಮುಸ್ಲಿಮ್ ಸಂಪ್ರದಾಯದಲ್ಲಿ, ಆ ದೇವನೇ ನುಡಿದಂತೆ,ಭೂಮಿಯಲ್ಲಿರುವ ಸಕಲ ರೂಪಗಳ ೆಲ್ಲಾ ಮೌಲ್ಯಗಳ ಶ್ರೇಷ್ಠ ಭಂಡಾರವು ಕುರ್-ಆನ್, ಮತ್ತು ಪ್ರವಾದಿಯು, ಪ್ರಮುಖವಾಗಿ ತನ್ನ ಹಾಡಿತ್ ಗಳು ಅಥವಾ ತಾನು ಹೇಳಿದನೆಂದು ಉಲ್ಲೇಖಿಲ್ಪಟ್ಟಿರುವ ಬೋಧನೆಗಳ ಮೂಲಕ ಮಾನವನ ಎಲ್ಲಾ ಮೌಲ್ಯಗಳ ಸಾಕಾರರೂಪವೆಂದು ಪರಿಗಣಿಸಲಾಗಿದೆ. 
ಇಸ್ಲಾಮ್ ಎಂಬ ನಾಮದ ಅರ್ಥವೇ "ವಶವಾಗುವಿಕೆ" ಎಂದಿದ್ದು, ದೇವನ ನಿರ್ಣಯಕ್ಕೆ ಒಳಗಾಗುವಿಕೆಯನ್ನು ಒಂದು ಶ್ರೇಷ್ಠ ಗುಣವೆಂದು ಪರಿಗಣಿಸಿ, ಸಕಲವನ್ನೂ ಯಥಾವತ್ತಾಗಿ ಸ್ವೀಕರಿಸಲು ಬೋಧಿಸುತ್ತದೆ. ದೇವನ ಗುಣಧರ್ಮಗಳಲ್ಲಿ ಪ್ರಮುಖವಾದವುಗಳೆಂದರೆ ದಯೆ ಮತ್ತು ಸಹಾನುಭೂತಿ ಅಥವಾ ಅರಬ್ಬೀ ಕ್ಯಾನೋನಿಕಲ್ ಭಾಷೆಯಲ್ಲಿಯೇ ಹೇಳುವುದಾದರೆ ರಹ್ಮಾನ್ ಮತ್ತು ರಹೀಮ್ . ಒಂದು ಅಧ್ಯಾಯದ ಹೊರತಾಗಿ, ಕುರ್-ಆನ್ ನ ಎಲ್ಲಾ ಅಧ್ಯಾಯಗಳೂ "ದಯಾಮಯನಾದ, ಸಹಾನುಭೂತಿಯುಳ್ಳ ದೇವನ ಹೆಸರಿನಲ್ಲಿ" ಎಂಬ ಸಾಲಿನಿಂದಲೇ ಆರಂಭವಾಗುತ್ತವೆ.
ಸಹಾನುಭೂತಿ ಎಂಬುದಕ್ಕೆ ಅರಬ್ಬೀ ಪದ ರಹ್ಮಾನ್ . ಸಾಂಸ್ಕೃತಿಕ ಪ್ರಭಾವದಂತೆ ಅದರ ಬೇರುಗಳು ಕುರ್-ಆನ್ ನಲ್ಲಿ ಭದ್ರವಾಗಿವೆ. ಒಬ್ಬ ಒಳ್ಳೆಯ ಮುಸ್ಲಿಮನು ಪ್ರತಿದಿನ, ಪ್ರತಿ ಪ್ರಾರ್ಥನೆ ಮತ್ತು ಪ್ರತಿ ಗಮನಾರ್ಹ ಕ್ರಿಯೆಯನ್ನೂ ದಯಾಮಯನಾದ ಮತ್ತು ಸಹಾನುಭೂತಿಯುಳ್ಳ ದೇವನನ್ನು ಸ್ಮರಿಸಿಯೇ ಕೈಗೊಳ್ಳಬೇಕು/ಆರಂಭಿಸಬೇಕು, ಎಂದರೆ, ಬಿಸ್ಮಿ-ಅಲ್ಲಾ ಆಲ್-ರಹ್ಮಾನ್ ಆಲ್-ರಹೀಮ್ ಎಂಬ ಮಂತ್ರ ಹೇಳುವುದರ ಮೂಲಕವೇ ಆರಂಭಿಸಬೇಕು. ಮುಸ್ಲಿಮ್ ಗ್ರಂಥಗಳು ಬಂಧಿತರು, ವಿಧವೆಯರು, ಅನಾಥರು ಮತ್ತು ಬಡವರ ಬಗ್ಗೆ ಅನುಕಂಪ ಹೊಂದಿರಲು ಉಪದೇಶಿಸುತ್ತವೆ. ಸಾಂಪ್ರದಾಯಿಕವಾಗಿ ಎಲ್ಲಾ ಮುಸ್ಲಿಮರೂ ಝಕತ್ ಎಂಬ, ಬಡವರು ಮತ್ತು ದೀನರಿಗೆ ನೀಡಲೆಂದೇ ವಿಧಿಸಲ್ಪಡುವ, ತೆರಿಗೆಯನ್ನು ತೆರಲೇಬೇಕು. ರಂಝಾನ್ ಕಾಲದಲ್ಲಿ {0ಸವ್ಮ್{/0} ಅಥವಾ ಉಪವಾಸವನ್ನು ಆಚರಿಸುವ ಉದ್ದೇಶಗಳು, ತನಗಿಂತಲೂ ಕೀಳುಮಟ್ಟದಲ್ಲಿರುವವರು ಅನುಭವಿಸುವ ಹಸಿವಿನ ಬಾಧೆಯ ಅನುಭೂತಿ ಹೊಂದಲೆಂಬುದು,ಇತರರ ನೋವುಗಳ ಬಗ್ಗೆ ಸೂಕ್ಷ್ಮಸಂವೇದನೆ ಹೆಚ್ಚಿಸುವುದು, ಮತ್ತು ಅನಾಥರ ಮತ್ತು ಬಡವರ ಬಗ್ಗೆ ಸಹಾನುಭೂತಿ ಹೆಚ್ಚಿಸುವಂತಹುದೇ ಆಗಿವೆ.
ಮುಸಲ್ಮಾನರ ಶ್ರೇಷ್ಠಗುಣಗಳೆಂದರೆ: ಪ್ರಾರ್ಥನೆ, ಪಶ್ಚಾತ್ತಾಪ, ಪ್ರಾಮಾಣಿಕತೆ, ನಿಷ್ಠೆ, ನಿಷ್ಕಪಟತೆ, ಮಿತವ್ಯಯ, ವಿವೇಚನೆ, ಸಮಚಿತ್ತತೆ, ಆತ್ಮನಿಗ್ರಹ, ಶಿಸ್ತು, ಪರಿಶ್ರಮಭರಿತ ಸಾಧನೆ, ತಾಳ್ಮೆ, ಆಶಾಭಾವ, ಗೌರವಭಾವ, ಧೈರ್ಯ, ನ್ಯಾಯಪರತೆ, ಸೈರಣೆ, ಜಾಣ್ಮೆ, ಒಳ್ಳೆಯ ಮಾತುಗಾರಿಕೆ, ಮರ್ಯಾದೆ, ಪವಿತ್ರತೆ, ವಿನಮ್ರತೆ, ದಯೆ, ಕೃತಜ್ಞತೆ, ಉದಾರತೆ, ತೃಪ್ತಿ, ಇತ್ಯಾದಿಗಳು.
ಹಿಂದುತ್ವ ಅಥವಾ ಸನಾತನ ಧರ್ಮವು ಆ ಧರ್ಮವನ್ನು ಆಚರಿಸುವವರೆಲ್ಲರೂ ಜೀವನಚಕ್ರ ಸಾಗಲು ಅವಶ್ಯಕವಾದ ಮೌಲ್ಯಗಳನ್ನು ಅನುಷ್ಠಾನಕ್ಕೆ ತರಲು ಉಪದೇಶಿಸುತ್ತದೆ, ಏಕೆಂರೆ ಆ ಗುಣಗಳು ಬಹಳ ವಿಶಿಷ್ಟವಾದವಾಗಿದ್ದು ಮನುಷ್ಯನು ಒಳ್ಳೆಯ ಪಥದಲ್ಲಿ ಸಾಗಲು ಅನುವು ಮಾಡಿಕೊಡುತ್ತವೆ.  ವೇದಗಳು ಹಾಗೂ ಇತರ ಭಾರತೀಯ ಗ್ರಂಥಗಳಲ್ಲಿ ವಿವರಿಸಿರುವಂತೆ ವಾಸ್ತವಿಕ ರೀತಿಯಲ್ಲಿ ಮೂರು ವಿಧಗಳಿವೆ: ಸತ್ವ, ರಜಸ್, ಮತ್ತು ತಮಸ್. ಪ್ರತಿ ವ್ಯಕ್ತಿಯಲ್ಲೂ ಈ ಮೂರೂ ಗುಣಗಳು ವಿವಿಧ ಪ್ರಮಾಣಗಳಲ್ಲಿ ಮಿಳಿತವಾಗಿರುತ್ತವೆ. ಸಾತ್ವಿಕನಾದ ಮನುಷ್ಯನಲ್ಲಿ ಸತ್ವಗುಣಗಳು ಪ್ರಮುಖವಾಗಿದ್ದು, ಆ ಗುಣಗಳನ್ನು ಅವನು ಧರ್ಮದ ಮೌಲ್ಯಗಳನ್ನು ಅನುಸರಿಸುವುದರಿಂದ ಪಡೆಯುತ್ತಾನೆ. 
ಸತ್ವದ ವಿಧಗಳು ಈ ಕೆಳಕಂಡಂತಿವೆ:
ಉದಾತ್ತವಾದ ಅಷ್ಟಪದರ ಪಥ ನಲ್ಲಿ ಸೂಚಿತವಾದಂತೆ ಬೌದ್ಧ ಆಚರಣೆಯನ್ನು ಪ್ರಗತಿಶೀಲ ಮೌಲ್ಯ/ಗುಣಗಳ ಪಟ್ಟಿಯಾಗಿ ಕಾಣಬಹುದು. 
ಬೌದ್ಧಧರ್ಮದ ನಾಲ್ಕು ಬ್ರಹ್ಮವಿಹಾರ ಗಳನ್ನು ಮತ್ತೂ ಸ್ಪಷ್ಟವಾಗಿ ಯೂರೋಪಿಯನ್ ದೃಷ್ಟಿಯಿಂದ ಹೀಗೆ ಕಾಣಬಹುದು. ಅವುಗಳು:
ಇವಲ್ಲದೆ ಪರಮಿತಗಳುಇವೆ.
ತೇರಾವಾದ ಬೌದ್ಧಧರ್ಮದ ಕ್ಯಾನೋನಿಕಲ್ ಬುದ್ಧವಂಶ ದದಲ್ಲಿ ಹತ್ತು ಪರಿಪೂರ್ಣತೆಗಳು ಯಾವುವೆಂದರೆ:
ಮಹಾಯಾನ ಬೌದ್ಧಧರ್ಮದಲ್ಲಿ ಕಮಲ ಸೂತ್ರವಾದ ಸದ್ಧರ್ಮಪುಂಡರೀಕ ವು ತಿಳಿಸುವಂತಹ ಆರು ಪರಿಪೂರ್ಣತೆಗಳೆಂದರೆ :
ಹತ್ತು ಹಂತಗಳ ಸೂತ್ರದಲ್ಲಿ ಮತ್ತೂ ನಾಲ್ಕು ಪರಮಿತಗಳನ್ನು ಸೇರಿಸಲಾಗಿದೆ:
"ಮೌಲ್ಯಗಳು" ಚೀನೀ ಭಾಷೆಯ ಡಿ 德 ಯಿಂದ ಅನುವಾದಿತವಾದಿತವಾಗಿದ್ದು, ಚೀನೀ ತತ್ವಶಾಸ್ತ್ರದ ಮುಖ್ಯ ವಿಚಾರಗಳಲ್ಲಿ, ಅದರಲ್ಲೂ ಡಾವೋಯಿಸಮ್ ನಲ್ಲಿ, ಒಂದಾಗಿದೆ. ಡಿ Chinese: 德; pinyin: dé; Wade–Giles: te ಯ ಮೂಲ ಅರ್ಥ ಮಾದರಿ "ಗುಣ" ಎಂಬ "ವೈಯಕ್ತಿಕ ವೈಶಿಷ್ಟ್ಯ; ಅಂತಃಸತ್ವ;ಪ್ರಾಮಾಣಿಕತೆ", ಎನ್ನುವ ಅರ್ಥದಲ್ಲಿ ತೆಗೆದುಕೊಳ್ಳುವಂತಿದ್ದು, ನಂತರ ಭಾಷಾರ್ಥದಲ್ಲಿ ಬದಲಾವಣೆ ಹೊಂದಿ ನೈತಿಕ "ಮೌಲ್ಯ;ದಯೆ, ನೀತಿ" ಎಂದಾಯಿತು. ವರ್ಚ್ಯೂ ಎಂಬ ಪದಕ್ಕೆ ಇಂಗ್ಲಿಷ್ ಭಾಷಾರ್ಥವನ್ನು ಗಮನಿಸಿದಾಗ, ಪುರಾತನ ಅರ್ಥವಾದ "ಅಂತಃಸತ್ವ; ದೈವಿಕ ಶಕ್ತಿ"ಯೂ, ಆಧುನಿಕ ಅರ್ಥವಾದ "ನೈತಿಕ ಶ್ರೇಷ್ಠತೆ;ಒಳ್ಳೆಯತನ" ಎಂಬ ಅರ್ಥಗಳು ದೊರೆಯುತ್ತವೆ. 
ಕನ್ ಫ್ಯೂಷಿಯಸ್ ನ ಪ್ರಕಾರ "ವರ್ಚ್ಯೂ"ವಿನ ಸಾಕ್ಷಾತ್ಕಾರಗಳು ರೆನ್, ಕ್ಸಿಯಾವೊ, ಮತ್ತು ಝಾಂಗ್ ಗಳನ್ನು ಒಳಗೊಂಡಿದೆ. ಕಂಫ್ಯೂಷಿಯಾನಿಸಮ್ ನಲ್ಲಿ ರೆನ್ ನ ಅಭಿಪ್ರಾಯವು - ಸೈಮನ್ ಲೀಸ್ ಹೇಳಿದಂತೆ - "ಮಾನವೀಯತೆ" ಮತ್ತು "ಒಳ್ಳೆಯತನ" ಎಂದಾಗಿವೆ. ರೆನ್ ಮೊದಲಿಗೆ ಕಂಫ್ಯೂಷಿಯನ್ ಕಾವ್ಯ ಪುಸ್ತಕವಾದ "ವಿರಿಲಿಟಿ"ಯಲ್ಲಿ ಪುರಾತನ ಅರ್ಥವನ್ನೇ ಹೊಂದಿದ್ದು, ನಂತರದ ದಿನಗಳಲ್ಲಿ ನೈತಿಕ ಛಾಯೆಯ ಅರ್ಥಗಳನ್ನು ಹೊಂದಿತು. 
ಆದರೆ, ದಾವೋಯಿಸ್ಟ್ ಡಿ ಚಿಂತನೆಯು "ವರ್ಚ್ಯೂ" ಅಥವಾ ದಾವೋವನ್ನು ಅನುಸರಿಸುವುದರ ಮೂಲಕ ವ್ಯಕ್ತಿಯು ಪಡೆಯುವ ಸಾಮರ್ಥ್ಯದ ಬಗ್ಗೆ ಹೆಚ್ಚು ಸೂಕ್ಷ್ಮವಾಗಿದೆ. ಚೀನೀ ಚಿಂತನೆಯಲ್ಲಿ ಒಂದು ಮುಖ್ಯ ಸ್ವಾಭಾವಿಕ ಮೌಲ್ಯವೆಂದರೆ ವ್ಯಕ್ತಿಯ ಸಾಮಾಜಿಕ ನೆಲೆಯು ಅವನು ಪ್ರದರ್ಶಿಸುವ ಗುಣಗಳ ಮೇಲೆ ಆಧಾರಿತವಾಗಿರಬೇಕೇ ವಿನಹ ಅವನ ಹುಟ್ಟಿನ ಆಧಾರದ ಮೇಲಲ್ಲ ಎಂಬುದು. ಅನಲೆಕ್ಟ್ಸ್ ನಲ್ಲಿ ಕಂಫ್ಯೂಷಿಯಸ್ ಡಿ ಯನ್ನು ಹೀಗೆ ವಿವರಿಸುತ್ತಾರೆ: "ಯಾರು ತನ್ನ ಗುಣಗಳ ಮೂಲಕ ಅಧಿಕಾರ ಚಲಾಯಿಸುವನೋ, ಅವನನ್ನು ಉತ್ತರಧೃವಕ್ಕೆ ಹೋಲಿಸಬಹುದು, ಆ ಧೃವವು ತನ್ನ ಸ್ಥಾನದಲ್ಲೇ ಭದ್ರವಾಗಿರುತ್ತದೆ, ಎಲ್ಲಾ ತಾರೆಗಳೂ ಅದರತ್ತ ಮುಖ ಮಾಡಿ ನಿಲ್ಲುತ್ತವೆ."
ಹಾಗಾಕ್ರೂಯೇ ಎಂಭ ತತ್ವಭರಿತ ಸಮುರಾಯೀ ಪುಸ್ತಕದಲ್ಲಿ ಯಾಮಾಮೋಟೋ ತ್ಸುನೇಟೋಮೋ ಮೌಲ್ಯ/ಗುಣಗಳ ಬಗ್ಗೆ ತಮ್ಮ ಅನಿಸಿಕೆಗಳನ್ನು ಸಂಕ್ಷಿಪ್ತವಾಗಿ ದಿನನಿತ್ಯ ತೆಗೆದುಕೊಳ್ಳುವ ನಾಲ್ಕು ಪ್ರಮಾಣವಚನಗಳಾಗಿ ವಿಂಗಡಿಸುತ್ತಾರೆ:
ತ್ಸುನೋಟೋಮೋ ಮುಂದುವರಿಯುತ್ತಾ ಹೀಗೆ ಹೇಳುತ್ತಾರೆ:
ಯಾರು ಪ್ರತಿದಿನ ಬೆಳಗ್ಗೆ ಈ ನಾಲ್ಕೂ ಶಪಥಗಳನ್ನು ದೇವತೆಗಳಿಗೆ ಮತ್ತು ಬುದ್ಧರಿಗೆ ಅರ್ಪಣೆ ಮಾಡುತ್ತಾರೋ, ಅವರಿಗೆ ಎರಡು ಪುರುಷರ ಶಕ್ತಿಯು ಉಂಟಾಗುವುದು ಮತ್ತು ಎಂದಿಗೂ ಅವರು ಹಿಮ್ಮೆಟ್ಟುವುದಿಲ್ಲ. ಅಂಗುಲಹುಳದಂತೆ ನಾವು ಅಂಗುಲ ಅಂಗುಲವಾಗಿ ಮುಂದಕ್ಕೆ ಸಾಗಬೇಕು, ಕೊಂಚ ಕೊಂಚವಾಗಿ. ದೇವತೆಗಳು ಮತ್ತು ಬುದ್ಧರೂ ಸಹ ಪ್ರಥಮವಾಗಿ ಶಪಥದಿಂದಲೇ ಆರಂಭ ಮಾಡಿದರು. 
ಬುಷಿಡೋ ಧರ್ಮಶಾಸ್ತ್ರದಲ್ಲಿ ಏಳು ವಿಶಿಷ್ಟವಾದ ಮೌಲ್ಯಗಳಿವೆ^ :
ಇವುಗಳೊಂದಿಗೆ ಕೆಲವೊಮ್ಮೆ ಸೇರಿಸಲ್ಪಡುವ ಇತರ ಮೌಲ್ಯಗಳೆಂದರೆ: 
ತತ್ವಜ್ಞಾನಿ ಫ್ರೀಡ್ರಿಕ್ ನೀಟ್ಝ್ ಷೆ ಸಾಮಾನ್ಯವಾಗಿ ಮೌಲ್ಯಗಳ ಬಗ್ಗೆ ತಿರಸ್ಕಾರದ ದೃಷ್ಟಿಯನ್ನೇ ಹೊಂದಿದ್ದರು. ಅವರ ಕೆಲವು ಚಿಂತನೆಗಳು ಈ ಕೆಳಕಂಡಂತಿವೆ:
!" 
ಇವು ಬೆಂಜಮಿನ್ ಫ್ರಾಂಕ್ಲಿನ್ "ನೈತಿಕ ಪರಿಪೂರ್ಣತೆ" ಯನ್ನು ವೃದ್ಧಿಸಲು ಉಪಯೋಗಿಸಿದ ಗುಣಗಳು. ಪ್ರತಿದಿನವೂ ಈ ಗುಣಮೌಲ್ಯಗಳಿಗೆ ಅನುಗುಣವಾಗಿ ಎಷ್ಟರಮಟ್ಟಿಗೆ ಸಾಗಿದರೆಂದು ಅಳೆಯುವ ಸಲುವಾಗಿ ಒಂದು ಪುಸ್ತಕದಲ್ಲಿ ದೈನಿಕ ಪಟ್ಟಿಯನ್ನೇ ಬರೆದಿಟ್ಟುಕೊಂಡಿದ್ದರು. 
ಅವುಗಳು ಬೆಂಜಮಿನ್ ಫ್ರಾಂಕ್ಲಿನ್'ಸ್ ಆಟೋಬಯಾಗ್ರಫಿ ಪುಸ್ತಕದ ಮೂಲಕ ಜನರಿಗೆ ತಿಳಿದುಬಂದು, ವಿಶ್ವದಾದ್ಯಂತ ಹಲವಾರು ಜನರಿಗೆ ಪ್ರೋತ್ಸಾಹದಾಯಕವಾಗಿದೆ.
ಐನ್ ರಾಂಡ್ ತನ್ನ ನೀತಿಶಾಸ್ತ್ರವಾದ "ಉದ್ದೇಶದ ನೀತಿಶಾಸ್ತ್ರ"ವು ಒಂದೇ ಗಾದೆಮಾತಿನಲ್ಲಿ ಅಡಗಿದೆ ಎಂದು ಹೇಳುತ್ತಿದ್ದರು; ಜೀವನ ಅಸ್ತಿತ್ವದಲ್ಲಿದೆ - ಮತ್ತು ಇರುವುದು ಒಂದೇ ಆಯ್ಕೆ: ಜೀವಿಸುವುದು. ಮತ್ತು ಮಿಕ್ಕದ್ದೆಲ್ಲವೂ ಇದರಿಂದಲೇ ಮುಂದುವರಿಯುತ್ತದೆಂದು. ಮತ್ತು ಜೀವಿಸಲು ಮನುಜನು ಜೀವನದಲ್ಲಿ ವೃದ್ಧಿಗೊಳಿಸಿ, ಸಾಧಿಸುವಂತಹ ಮೂರು ಮೂಲಭೂತ ಗುಣಗಳನ್ನು ಹೊಂದಿರಬೇಕು: ಕಾರಣ, ಗುರಿ ಮತ್ತು ಆತ್ಮಗೌರವ. ಮೌಲ್ಯವೆಂದರೆ "ಯಾವುದನ್ನು ವ್ಯಕ್ತಿಯು ಪಡೆಯಲು ಮತ್ತು/ಅಥವಾ ಇಟ್ಟುಕೊಳ್ಳಲು ಕ್ರಿಯಾಶೀಲನಾಗುತ್ತನೋ.... ಮತ್ತು ಆ ಮೌಲ್ಯ ಯಾವ ಕ್ರಿಯೆಯ ಮೂಲಕ ವ್ಯಕ್ತಿಯು ಹೊಂದುವನೋ ಮತ್ತು/ಅಥವಾ ಇರಿಸಿಕೊಳ್ಳುವನೋ." ವಸ್ತುನಿಷ್ಠವಾದ ನೀತಿಶಾಸ್ತ್ರದಲ್ಲಿನ ಪ್ರಮುಖ ಗುಣವೇ ವಿವೇಚನೆ, ರಾಂಡ್ ಅದನ್ನು "ವಿವೇಚನಾಗುಣ ವು ವ್ಯಕ್ತಿಯು ಅರಿವನ್ನು ಬೆಳೆಸಿಕೊಳ್ಳಲು ಇರುವ ಏಕೈಕ ಮಾರ್ಗ, ವ್ಯಕ್ತಿಯ ಮೌಲ್ಯಗಳ ಏಕೈಕ ನಿರ್ಣಾಯಕ ಮತ್ತು ವ್ಯಕ್ತಿಯನ್ನು ಕ್ರಿಯಾಶೀಲನಾಗಿಸುವ ಏಕೈಕ ಮಾರ್ಗದರ್ಶಿ ಎಂದು ಗುರುತಿಸುವುದು ಮತ್ತು ಒಪ್ಪಿಕೊಳ್ಳುವುದು ಸೂಕ್ತವೆಂದು ಅಭಿಪ್ರಾಯಪಟ್ಟರು. ಪ್ರೀತಿಯಿಂದ ಒಂದೇ ಸಮನೆ ಕ್ರಿಯಾಶೀಲರಾದಾಗ ಮಾತ್ರ ಈ ಮೌಲ್ಯಗಳನ್ನು ಪಡೆಯುವುದು ಸಾಧ್ಯ ಮತ್ತು ಈ ಮೌಲ್ಯಗಳು ಆ ಮೂಲಭೂತ ಗುಣಗಳನ್ನು ಪಡೆಯಲು ಬೇಕಾದ ನಿಯಮಗಳು. ಐನ್ ರಾಂಡ್ ಏಳು ಗುಣಗಳನ್ನು ವಿವರಿಸುತ್ತಾರೆ: ವಿವೇಕಶೀಲತೆ, ಉತ್ಪಾದಕತೆ, ಹೆಮ್ಮೆ, ಸ್ವಾತಂತ್ರ್ಯ,ಸರಳತೆ, ಪ್ರಾಮಾಣಿಕತೆ ಮತ್ತು ನ್ಯಾಯಪರತೆ. ಮೊದಲ ಮೂರು ಮೂರು ಪ್ರಮುಖ ಮೌಲ್ಯಗಳನ್ನು ಪ್ರತಿನಿಧಿಸುವುವಾಗಿದ್ದು ಅವು ಮೂರು ಮೂಲಭೂತ ಗುಣಗಳಿಗೆ ಹೊಂದುತ್ತವೆ, ಮತ್ತು ಕಡೆಯ ನಾಲ್ಕನ್ನು ವಿವೇಚನಾಶೀಲತೆಯ ಮೌಲ್ಯಗಳಿಂದ ಪಡೆದಂತಹವು. ಮೌಲ್ಯಗಳೇ ಅಂತಿಮವಲ್ಲ ಎನ್ನುವ ಈಕೆ ಗುಣವು ತನಗೆ ತಾನೇ ಬಹುಮಾನವೂ ಆಗದು, ಅಂತೆಯೇ ದುಷ್ಟಶಕ್ತಿಗಳಿಗೆ ಬಲಿಗಾಗಿ ಇಟ್ಟಂತಹ ಮೇವೂ ಆಗದು, ಬದುಕು ಗುಣಗಳಿಗೆ ದೊರೆತ ಬಹಮಾನವೆಂದೂ-ಮತ್ತು ಸಂತೋಷವು ಜೀವನದ ಬಹುಮಾನ ಮತ್ತು ಗುರಿ ಎಂದು ಅಭಿಪ್ರಾಯಪಟ್ಟಿದ್ದಾರೆ. ಮನುಜನಿಗೆ ಒಂದೇ ಮೂಲ ಅವಕಾಶವಿದೆ: ಯೋಚಿಸುವುದು ಅಥವಾ ಬಿಡುವುದು ಮತ್ತು ಇದೇ ಅವನ ಗುಣದ ಅಳತೆಗೋಲು. ನೈತಿಕ ಪರಿಪೂರ್ಣತೆಯು ಒಂದು ಭಿನ್ನರಹಿತ ವಿವೇಚನೆ-ಬುದ್ಧಿಶಕ್ತಿಯ ಅಳತೆಗೋಲಲ್ಲ, ಅದರೆ ಸಂಪೂರ್ಣ ಮತ್ತು ಆಬಾಧಿತವಾಗಿ ನಿಮ್ಮ ಬುದ್ಧಿಯನ್ನು ಉಪಯೋಗಿಸುವಂತಹುದು; ನಿಮ್ಮ ಅರಿವಿನ ಅಳತೆಗೋಲಲ್ಲ, ಆದರೆ ವಿವೇಚನಾಶಕ್ತಿಯನ್ನು ಸರ್ವಶ್ರೇಷ್ಠವೆಂದು ಒಪ್ಪಿಕೊಳ್ಳುವಿಕೆಯದು.
ಗುಣದ ವಿರುದ್ಧಪದವೇ ದುರ್ಗುಣ. ದುರ್ಗುಣಗಳನ್ನು ಆಯೋಜಿಸುವ ರೀತಿಗಳಲ್ಲಿ ಒಂದು ವಿಧವೆಂದರೆ ಮೌಲ್ಯಗಳನ್ನು ಭ್ರಷ್ಟವಾಗಿಸುವುದು.
ಆದರೆ, ಅರಿಸ್ಟಾಟಲ್ ಗಮನಿಸಿದಂತೆ, ಗುಣಗಳು ಹಲವಾರು ವೈರುಧ್ಯಗಳನ್ನು ಹೊಂದಿರಬಹುದು. ಮೌಲ್ಯಗಳನ್ನು ಎರಡು ಪರಾಕಾಷ್ಠೆಗಳ ಮಧ್ಯದ ಸ್ಥಿತಿಯೆಂದು ಪರಿಗಣಿಸಬಹುದು, ಲ್ಯಾಟಿನ್ ಗಾದೆಯೇ ಹೇಳುವಂತೆ ಇನ್ ಮೀಡಿಯೋ ಸ್ಟಾಟ್ ವರ್ಟಸ್ - ಕೇಂದ್ರದಲ್ಲಿಹುದು ಗುಣಮೌಲ್ಯವು. ಉದಾಹರಣೆಗೆ, ಹೇಡಿತನ ಮತ್ತು ಒಡ್ಡತನ ಎರಡೂ ಧೈರ್ಯದ ವಿರುದ್ಧಗಳೇ; ವಿವೇಕಕ್ಕೆ ಅತಿ-ಜಾಗರೂಕತೆ ಮತ್ತು ಸರಿಯಾಗಿ ಎಚ್ಚರದಿಂದಿಲ್ಲದಿರುವಿಕೆ ಎರಡೂ ವೈರುಧ್ಯಗಳೇ. ಅದಕ್ಕಿಂತಲೂ "ಆಧುನಿಕ" ಮೌಲ್ಯವಾದ ತಾಳ್ಮೆಯು, ಸಂಕುಚಿತ ಮನಸ್ಸು ಮತ್ತು ಕೋಮಲಹೃದಯಗಳೆಂದ ಎರಡು ವಿಪರೀತಗಳ ಮಧ್ಯದ ಸ್ಥಿತಿಯೆನ್ನಬಹುದು. ಆದ್ದರಿಂದ ದುರ್ಗುಣಗಳನ್ನು ಮೌಲ್ಯಗಳ ಅಥವಾ ಗುಣಗಳ ವಿರುದ್ಧದವೆಂದು ಗುರುತಿಸಬಹುದು - ಆದರೆ ಒಂದಕ್ಕೊಂದು ಹೋಲಿಕೆಯಿಲ್ಲದ ರೀತಿಯಲ್ಲಿ ಮೌಲ್ಯಗಳಿಗೆ ವಿವಿಧ ರೀತಿಯ ವೈರುಧ್ಯಗಳಿರಬಹುದೆಂಬ ಎಚ್ಚರದ ಮಾತಿನೊಂದಿಗೆ.ತಾಳ್ಮೆ ಒಂದು ಗುಣವಲ್ಲ. ಮೇಲ್ಕಾಣಿಸಿದಂತೆ, ಮೌಲ್ಯ ಅಥವಾ ಗುಣವೆಂದರೆ ಯಾವಾಗಲೂ ಒಳ್ಳೆಯದೆಂದೇ ಅರ್ಥ. ತಾಳ್ಮೆ ಒಳಿತೂ ಅಗಬಹುದು, ಕೆಡಕೂ ಸಹ. ಉದಾಹರಣೆಗೆ, ಅನ್ಯಾಯವನ್ನು ತಾಳ್ಮೆಯಿಂದ ಸಹಿಸುವುದನ್ನು ಯಾರೂ ಒಳ್ಳೆಯ ಗುಣವೆಂದು ಪರಿಗಣಿಸುವುದಿಲ್ಲ.
ಸಕಾರಾತ್ಮಕ ಮನಃಶಾಸ್ತ್ರ ವಿಭಾಗದ ಇಬ್ಬರು ಪ್ರಮುಖ ಸಂಶೋಧಕರಾದ ಕ್ರಿಸ್ತೋಫರ್ ಪೀಟರ್ಸನ್ ಮತ್ತು ಮಾರ್ಟಿನ್ ಸೆಲಿಗ್ಮನ್ ಮನಶ್ಶಾಸ್ತ್ರವು ಆರೋಗ್ಯಕರ ಮತ್ತು ದೃಢವಾದ ವ್ಯಕ್ತಿತ್ವವನ್ನು ಬೆಳೆಸುವತ್ತ ಗಮನ ಹರಿಸುವ ಬದಲು ಮನಸ್ಸು ದೋಷಯುಕ್ತವಾಗಿ ಕೆಲಸ ಮಾಡುವುದರ ಬಗ್ಗೆ ಹೆಚ್ಚು ಗಮನ ಕೊಡುವಂತಹದನ್ನು ಗಮನಿಸಿ, ಮನೋವಿಜ್ಞಾನದಲ್ಲಿನ ಅವಿಭಾಜ್ಯ ಅಂಗವಾದ ಈ ನ್ಯೂನತೆಯನ್ನು ಹೋಗಲಾಡಿಸುವ ಸಲುವಾಗಿ "ವಿಶಿಷ್ಟ ಸಾಮರ್ಥ್ಯಗಳು ಮತ್ತು ಮೌಲ್ಯಗಳು" ಎಂಬ ಪಟ್ಟಿಯನ್ನು ತಯಾರಿಸತೊಡಗಿದರು. ಮೂರು ವರ್ಷಗಳ ಅಧ್ಯಯನದ ನಂತರ "ವಿವಿಧ ಸಂಸ್ಕೃತಿಗಳಲ್ಲಿ ಬಹಳ ಆಶ್ಚರ್ಯಕರವಾಗಿ ಒಂದೇ ರೀತಿಯಲ್ಲಿ ಕಂಡುಬರುವ ಮತ್ತು ಐತಿಹಾಸಿಕ ಹಾಗೂ ಸಾಂಸ್ಕೃತಿಕವಾಗಿ ವಿವಿಧ ಸಂಸ್ಕೃತಿಗಳು ಏಕಕೇಂದ್ರಿತವಾಗುವುದನ್ನು ಬಲವಾಗಿ ಸೂಚಿಸುವ" ಮೌಲ್ಯಗಳ ಆರು ಸ್ಥೂಲ ಕ್ಷೇತ್ರಗಳನ್ನು ಕಂಡುಹಿಡಿದರು. ಗುಣಗಳ ಈ ಆರು ವಿಧಗಳು ಕ್ರಮಗಳೆಂದರೆ ಧೈರ್ಯ, ನ್ಯಾಯ, ಮಾನವೀಯತೆ,ಆತ್ಮನಿಗ್ರಹ, ಉತ್ಕೃಷ್ಟತೆ ಮತ್ತು ಜಾಣತನ.

]
