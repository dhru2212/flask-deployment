ಹಿಂದೂ ಪುರಾಣದಲ್ಲಿ ಗಾಳಿಯು ಅಂಜನಾದೇವಿಯ ಪತಿ. ಗಾಳಿಗೆ ವಾಯು, ಎಲರು, ಹವಾ, ಉಸಿರು, ಜೀವಧಾತು, ಸಮೀರ, ದೆವ್ವ, ಸುಳಿವು, ಮಾರುತ ಮೊದಲಾದ ಹೆಸರು ಗಳಿವೆ. ಹನುಮಂತ ಮತ್ತು ಭೀಮರನ್ನು ವಾಯುಪುತ್ರರೆಂದು ಕರೆಯಲಾಗಿದೆ. ಗಾಳಿಯಲ್ಲಿ ಹಲವಾರು ವಿಧಗಳಿವೆ. ಮಂದಮಾರುತ, ಕುಳಿರ್ಗಾಳಿ, ಬಿರುಗಾಳಿ, ಚಂಡ ಮಾರುತ, ಸುಂಟರಗಾಳಿ, ಮಲಯ ಮಾರುತ, ರಾಶಿಗಾಳಿ, ಕೋಳೂರಗಾಳಿ, ಇತ್ಯಾದಿ. ಇದಲ್ಲದೆ ಈಶಾನ್ಯ ದಿಕ್ಕಿನಿಂದ ಬೀಸುವ ಗಾಳಿಯನ್ನು 'ಸ್ಮಶಾನ ಗಾಳಿ' ಎಂದೂ, ಆಗ್ನೇಯ ದಿಕ್ಕಿನಿಂದ ಬೀಸುವ ಗಾಳಿಗೆ 'ಕುಂಬಾರ ಗಾಳಿ' ಎಂದೂ, ವಾಯುವ್ಯ ದಿಕ್ಕಿನಿಂದ ಬೀಸುವ ಗಾಳಿಗೆ 'ಗಂಗೆಗಾಳಿ' ಎಂದೂ ಕರೆಯುತ್ತಾರೆ. ಪಂಚಭೂತಗಳಲ್ಲಿ ಗಾಳಿಗೆ ವಿಶಿಷ್ಟ ಸ್ಥಾನವಿದೆ.
ಪುರಾಣವೂಂದರ ಪ್ರಕಾರ ಗಾಳಿ ತನ್ನ ಮಗನಾದ ಹನುಮಂತನಿಗೆ ಹಾನಿಯಾದಾಗ ಈ ಜಗತ್ತಿನ ಮೇಲೆ ಕೋಪಗೊಂಡು ಒಂದು ಪೊಟರೆಯೊಂದರಲ್ಲಿ ಅಡಗಿ ಕೊಳ್ಳುತ್ತಾನೆ. ಆಗ ದೇವತೆಗಳೂ, ಜೀವಿಗಳು ಕಂಗಾಲಾಗಿ ಗಾಳಿಯನ್ನು ಹುಡುಕ ತೊಡಗುತ್ತಾರೆ. ಆದರೆ ಎಲ್ಲಿಯೂ ಗಾಳಿಯ ಸುಳಿವೆ ಸಿಗುವುದಿಲ್ಲ. ಗಾಳಿ ಪೊಟರೆಯಲ್ಲಿ ಅಡಗಿ ಕೊಳ್ಳುವುದನ್ನು ಒಂದು ಕತ್ತೆ ನೋಡಿಕೊಂಡು ಗಾಳಿ ಬೇರಲ್ಲೂ ಹೋಗದಂತೆ ಆ ಪೊಟರೆಯೊಳಗೆ ಮೂಗು ತೂರಿಸಿಕೊಂಡು ನಿಂತಿರುತ್ತದೆ. ಇದನ್ನು ಗಮನಿಸಿದ ದೇವತೆಗಳು, ಅಲ್ಲಿ ಗಾಳಿ ಅಡಗಿಕೊಂಡಿ ರುವುದನ್ನು ಪತ್ತೆ ಹಚ್ಚಿ, ವಾಯುವನ್ನು ಸಮಾಧಾನ ಪಡಿಸಿ ಹೊರಗೆ ಬರುವಂತೆ ಮಾಡುತ್ತಾರೆ.
ಕೂಸ ಕೋಳೂರ ಕಡೆಗಾಳಿ/ಬೀಸಿಂದುಮೀಸಲೀ ರಾಶಿ ಜಂಗಮಕೆ
ಸುರಿಮಳೆಯು ನಮ್ಮ ಬೆಳವಲಕೆ/ಕೋಳೂರಬರಿಗಾಳಿ ಬೀಸಿ ಹಗೆ ತುಂಬಿ
ಆಕಳ ಹಿಂದ ಕರು ಬಂದ/ನನ ಮನಿಯಮಾರಾಯರ ಹಿಂದ ಮಗ ಬಂದ
ಕೂಸು ಕಂದಯ್ಯ ಒಳಹೊರಗ/ಆಡಿದರಬೀಸಣಿಕೆ ಗಾಳಿ ಸುಳಿದಾವು
ಕನ್ನಡ ಜಾನಪದ ವಿಶ್ವಕೋಶ-ಸಂಪುಟ-೧


