ಶಾರ್ಜ ಇದು ಸಂಯುಕ್ತ ಅರಬ್ ಸಂಸ್ಥಾನದ ಏಳು ಸಂಸ್ಥಾನಗಳಲ್ಲಿ ಒಂದು . ಶಾರ್ಜ ಸಂಸ್ಥಾನವು ಸಂಯುಕ್ತ ಅರಬ್ ಸಂಸ್ಥಾನದ ಸಾಂಸ್ಕೃತಿಕ ರಾಜಧಾನಿ ಎಂದು ಗುರುತಿಸಲ್ಪಟ್ಟಿದೆ. ಶಾರ್ಜ ನಗರವು ದೇಶದ ರಾಜಧಾನಿ ಅಬು ಧಾಬಿಯಿಂದ ಸುಮಾರು ೧೭೦ಕಿ.ಮೀ ದೂರದಲ್ಲಿದೆ.
ಶಾರ್ಜ ಸಂಸ್ಥಾನವು ವಿಸ್ತಾರದಲ್ಲಿ ೨೬೦೦ ಚದುರ ಕಿ.ಮೀ ಇದ್ದು ಸುಮಾರು ೮೦೦೦೦೦ ಜನಸಂಖ್ಯೆ ಹೊಂದಿದೆ. ಶಾರ್ಜ ಸಂಸ್ಥಾನವು ಕಲ್ಬ, ದಿಬ್ಬ ಆಲ್ ಹಿಸ್ನ್ ಮತ್ತು ಖೋರ್ ಫಕ್ಕನ್ ಎಂಬ ಇತರೆ ಸಣ್ಣ ಪಟ್ಟಣಗಳನ್ನು ಒಳಗೊಂಡಿದೆ.
ಸಂಯುಕ್ತ ಅರಬ್ ಸಂಸ್ಥಾನವು ರಾಜರ ಆಡಳಿತವಿರುವ ಕೆಲವೇ ದೇಶಗಳಲ್ಲಿ ಒಂದು. ಇಲ್ಲಿಯ ರಾಜರನ್ನು ಶೇಖ್ ಗಳೆಂದು ಕರೆಯುತ್ತಾರೆ. ಪ್ರಸ್ತುತ ಸುಲ್ತಾನ್ ಬಿನ್ ಮುಹಮ್ಮದ್ ಆಲ್ ಕಾಸಿಮಿ ಅವರು ಶಾರ್ಜಾದ ಶೇಖ್ ಆಗಿರುತ್ತಾರೆ.
