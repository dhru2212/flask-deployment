ಡಾ.ಪಿ.ಕೆ.ರಾಜಶೇಖರ್ ಅವರು ಕರ್ನಾಟಕದ, ಕನ್ನಡ ನಾಡಿನ ಶ್ರೇಷ್ಠ ಜಾನಪದ ವಿದ್ವಾಂಸರಲ್ಲಿ ಪ್ರಮುಖರು. ಇವರು ಮಾನಸಗಂಗೋತ್ರಿಯ ಕುವೆಂಪು ಕನ್ನಡ ಅಧ್ಯಯನ ಸಂಸ್ಥೆಯಲ್ಲಿ  ಕನ್ನಡ ಪ್ರಾಧ್ಯಾಪಕರಾಗಿ ಸೇವೆ ಸಲ್ಲಿಸಿ, ಸುಮಾರು ೪೦ ವರ್ಷಗಳ ಕಾಲ ಅಧ್ಯಾಪನ ವೃತ್ತಿಯಲ್ಲಿ ತಮ್ಮನ್ನು ಅವಿರತವಾಗಿ ತೊಡಗಿಸಿಕೊಂಡು, ಯಾವುದೇ ಸ್ಥಾನ-ಮಾನಕ್ಕೂ ಮುನ್ನುಗ್ಗದೇ ಇತ್ತೀಚೆಗಷ್ಟೇ ನಿವೃತ್ತರಾಗಿ ವಿಶ್ರಾಂತ ಜೀವನ ನಡೆಸುತ್ತಿದ್ದಾರೆ. ಇವರು ತಮ್ಮ ಶಿಷ್ಯವೃಂದದಲ್ಲಿ "ಪಿ.ಕೆ.ಆರ್" ಎಂದೇ ಪರಿಚಿತರು.
ಡಾ.ಪಿ.ಕೆ.ರಾಜಶೇಖರ್ ಅವರು ಈ ನಾಡಿನ ಶ್ರೇಷ್ಠ ಜಾನಪದ ವಿದ್ವಾಂಸರಲ್ಲಿ ಪ್ರಮುಖರು. ಮೈಸೂರು ಜಿಲ್ಲೆಯ ಪಿರಿಯಾಪಟ್ಟಣ ಇವರ ಹುಟ್ಟೂರು. ತಾಯಿ ಶ್ರೀಮತಿ ಪುಟ್ಟಮ್ಮ, ತಂದೆ ಶ್ರೀ ಪಿ.ಡಿ.ಕೆಂಪೇಗೌಡರು. ಶ್ರೀಯುತರು ಬಾಲ್ಯದಿಂದಲೂ ಅಧ್ಯಯನ- ಅಧ್ಯಾಪನದಲ್ಲಿ ತಮ್ಮನ್ನು ನಿರಂತರವಾಗಿ ತೊಡಗಿಸಿ ಕೊಂಡು ಸುಮಾರು ೮೫ಕ್ಕೂ ಹೆಚ್ಚು ಕೃತಿಗಳನ್ನು ಸಾಹಿತ್ಯದ ವಿವಿಧ ಪ್ರಕಾರಗಳಾದ-ಕವಿತೆ, ಭಾಷಾಶಾಸ್ತ್ರ, ಜಾನಪದ, ಮಕ್ಕಳ ಸಾಹಿತ್ಯ, ಜೀವನಚರಿತ್ರೆ, ಅನುವಾದ, ಸಂಪಾದಿತ ಕೃತಿ ಮುಂತಾದುವುಗಳನ್ನು ರಚಿಸಿದ್ದಾರೆ. ಜೊತೆಗೆ ಮಾನಸಗಂಗೋತ್ರಿಯ ಕುವೆಂಪು ಕನ್ನಡ ಅಧ್ಯಯನ ಸಂಸ್ಥೆಯಲ್ಲಿ ಶ್ರೇಷ್ಠ ಕನ್ನಡ ಪ್ರಾಧ್ಯಾಪಕರಾಗಿ ಸೇವೆ ಸಲ್ಲಿಸಿ ಇತ್ತೀಚೆಗಷ್ಟೇ ನಿವೃತ್ತರಾಗಿ ವಿಶ್ರಾಂತ ಜೀವನ ನಡೆಸುತ್ತಿದ್ದಾರೆ. ಇವರು ತಮ್ಮ ಶಿಷ್ಯವೃಂದದಲ್ಲಿ"ಪಿ.ಕೆ.ಆರ್" ಎಂದೇ ಪರಿಚಿತರು.ಜಾನಪದ ಸಾಹಿತ್ಯದಲ್ಲಿ ಅಗಾಧ ಸಾಹಿತ್ಯ ಕೃಷಿ ಮಾಡಿದ ಹಿರಿಮೆ ಇವರದು. ಕನ್ನಡ ಅಧ್ಯಯನ ಸಂಸ್ಥೆಯಲ್ಲಿ ಸಂಶೋಧಕರಾಗಿರುವಾಗಲೇ ೧೫೦೦ಪುಟಗಳ ಬೃಹತ್ಗಾತ್ರದ "ಮಲೆಯ ಮಹದೇಶ್ವರ ಜನಪದ ಮಹಾಕಾವ್ಯ"ವನ್ನು ವಕ್ತೃಗಳಿಂದ ಸಂಗ್ರಹಿಸಿ ಪ್ರಕಟಿಸಿ, ಈ ಮೇರುಕೃತಿಯ ಜನಪ್ರಿಯತೆಗೆ ಕಾರಣ ಕರ್ತೃ ವಾಗಿದ್ದಾರೆ. ಇತ್ತೀಚೆಗೆ ಪ್ರಕಟಗೊಂಡ ಇವರ ಮತ್ತೊಂದು ಜನಪದ ಮಹಾಕಾವ್ಯವೆಂದರೆ-"ಜನಪದ ಮಹಾಭಾರತ"ಕೃತಿ ಜಾನಪದಲೋಕಕ್ಕೆ ಸಂದ ಅನನ್ಯ ಕೊಡುಗೆಯಾಗಿದೆ. ಇದರೊಂದಿಗೆ"ಜನಪದ ಶರಣ ಕಾವ್ಯಗಳು" ಎಂಬ ಬೃಹತ್ಕೃತಿ ಇವರ ಹೆಮ್ಮೆಯ ಸಾಧನೆಯಾಗಿದೆ. ಕನ್ನಡ ಜಾನಪದ ಕ್ಷೇತ್ರದಲ್ಲಿನ ಇವರ ಮಹಾನ್ ಸಾಧನೆಗಾಗಿ ಇವರ ಆತ್ಮೀಯ ಬಳಗದವರಾದ-ಸಾಹಿತ್ಯ ವಿದ್ವಾಂಸರು, ಸ್ನೇಹಿತರು, ಶಿಷ್ಯರು, ಅಭಿಮಾನಿಗಳೆಲ್ಲಾ ಒಟ್ಟುಗೂಡಿ ಪ್ರೀತಿಯಿಂದ "ಜಾನಪದ ಜೋಗಿ" ಎಂಬ ಅಸಾಧಾರಣ ಅಭಿನಂದನಾ ಗ್ರಂಥವನ್ನು ಇವರಿಗೆ ಸಮರ್ಪಿಸಿ ಇವರನ್ನು ಗೌರವಿಸಿದ್ದಾರೆ. ಜನಪದ ಗೀತೆಗಳ ಸೊನೆ/ಬನಿ ಕೆಡದಂತೆ ಹಾಡುವ ಉದ್ದೇಶದಿಂದ ಪಿಕೆಆರ್ ಅವರು "ಹೊನ್ನಾರು ಜನಪದ ಗಾಯನ ತಂಡ"ವನ್ನು ಕಟ್ಟಿಕೊಂಡು ಕಿನ್ನರ ಜೋಗಿಯಂತೆ ಊರೂರು ಅಲೆದು ಜನಪದ ಗೀತೆಗಳ 'ಮೂಲಮಟ್ಟು 'ಉಳಿಸಲು ಶ್ರಮಿಸಿದ್ದಾರೆ.ಅಮೆರಿಕಾದ ಚಿಕಾಗೊ ನಗರದಲ್ಲಿ ಜರುಗಿದ "೫ನೇಅಕ್ಕ ಸಾಹಿತ್ಯ ಸಮ್ಮೇಳನಕ್ಕೆ" ವಿಶೇಷ ಆಹ್ವಾನಿತರಾಗಿ ತಮ್ಮ ಹೊನ್ನಾರು ಜನಪದ ಗಾಯನ ವೃಂದದೊಡನೆ ಭಾಗವಹಿಸಿ ಕನ್ನಡ ಜನಪದ ಗೀತೆಗಳ ವಿಶಿಷ್ಟ ಕಂಪನ್ನು ವಿಶ್ವವೇದಿಕೆಯಲ್ಲಿ ಪಸರಿಸಿ, ಜನ ಮೆಚ್ಚುಗೆಗೆ ಪಾತ್ರರಾಗಿದ್ದಾರೆ. ಜನಪದ ಗೀತೆಗಳನ್ನು ಮೂಲಧಾಟಿಯಲ್ಲಿ ಉಳಿಸಿ ಕೊಳ್ಳುವ ದಿಶೆಯಲ್ಲಿ ಅವುಗಳನ್ನೆಲ್ಲ ಕ್ಯಾಸೆಟ್ಟುಗಳನ್ನಾಗಿ, ಸಿಡಿಗಳನ್ನಾಗಿ ಮಾರ್ಪಡಿಸಿದ್ದಾರೆ.
ಮುಂತಾದುವು.
ಚಾಮುಂಡಿ ಸಿರಿ ಚಾಮುಂಡಿ
೧.ಜಾನಪದ ಜೋಗಿ- ಪಿಕೆಆರ್ ಅವರ ಅಭಿನಂದನ ಗ್ರಂಥ.
