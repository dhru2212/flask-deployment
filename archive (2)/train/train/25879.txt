ನಾಳಲೇಖನವು ಶರೀರದ ರಕ್ತನಾಳಗಳು ಮತ್ತು ಅಂಗಗಳ, ವಿಶೇಷವಾಗಿ ಅಪಧಮನಿಗಳು, ಅಭಿಧಮನಿಗಳು ಮತ್ತು ಹೃದಯಕೋಶಗಳ ಒಳಪ್ರದೇಶ, ಅಥವಾ ಕುಹರವನ್ನು ಕಲ್ಪಿಸಲು ಬಳಸಲಾಗುವ ಒಂದು ವೈದ್ಯಕೀಯ ಚಿತ್ರಣ ತಂತ್ರ. ರೂಢಿಯಲ್ಲಿ ಇದನ್ನು ಒಂದು ವಿಕಿರಣ-ಅಪಾರದರ್ಶಕ ವೈದೃಶ್ಯ ಪದಾರ್ಥವನ್ನು ರಕ್ತನಾಳದ ಒಳಗೆ ಹಾಕಿ ಪ್ರತಿದೀಪಕ ದರ್ಶನದಂತಹ ಕ್ಷ-ಕಿರಣ ಆಧಾರಿತ ತಂತ್ರಗಳನ್ನು ಬಳಸಿ ಚಿತ್ರಿಸುವ ಮೂಲಕ ಮಾಡಲಾಗುತ್ತದೆ. ರಕ್ತನಾಳಗಳ ಚಿತ್ರವನ್ನು ನಾಳಲೇಖ, ಅಥವಾ ಹೆಚ್ಚು ಸಾಮಾನ್ಯವಾಗಿ ನಾಳಚಿತ್ರವೆಂದು ಕರೆಯಲಾಗುತ್ತದೆ.

