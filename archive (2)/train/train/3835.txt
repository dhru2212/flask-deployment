ಆಂಡ್ರಾಯ್ಡ್ ಓ ಇನ್ನು ಪ್ರಗತಿಯಲ್ಲಿರುವ ಹಾಗು ಬಿಡುಗಡೆ ಆಗಬೇಕಿರುವ ಆಂಡ್ರಾಯ್ಡ್ ಮೊಬೈಲ್ ಕಾರ್ಯನಿರ್ವಹಣಾ ವ್ಯವಸ್ಥೆ. ಇದರ ಮೊದಲ ಡೆವಲಪರ್ಮುನ್ನೋಟವನ್ನು ಮಾರ್ಚ್ ೨೧, ೨೦೧೭ರಂದು ಬಿಡುಗಡೆಗೊಂಡಿದೆ.
ಮಾರ್ಚ್ ೨೧, ೨೦೧೭ರಂದು ಗೂಗಲ್ ಆಂಡ್ರಾಯ್ಡ್ ಮೊಬೈಲ್ ಕಾರ್ಯನಿರ್ವಹಣಾ ವ್ಯವಸ್ಥೆಯ ಮುಂದಿನ ಆವೃತ್ತಿಯಾದ ಆಂಡ್ರಾಯ್ಡ್ ಓ ಅನ್ನು ಬಿಡುಗಡೆ ಮಾಡಿದೆ. ಸದ್ಯಕ್ಕೆ ಈ ಆವೃತ್ತಿಯು ನೆಕ್ಸಸ್ 5X, ನೆಕ್ಸಸ್ 6P, ನೆಕ್ಸಸ್ ಪ್ಲೇಯರ್, ಪಿಕ್ಸೆಲ್ ಸಿ, ಪಿಕ್ಸೆಲ್, ಪಿಕ್ಸೆಲ್ XL ಸಾಧನಗಳಿಗೆ ಲಭ್ಯವಿದೆ. ಸಾಮಾನ್ಯವಾಗಿ ಗೂಗಲ್ ತನ್ನ ಆಂಡ್ರಾಯ್ಡ್ ಡೆವೆಲಪರ್ ಮುನ್ನೋಟಗಳನ್ನು ನಾಲ್ಕು ಹಂತಗಳಲ್ಲಿ ಬಿಡುಗಡೆ ಮಾಡುತ್ತದೆ. ಈ ಡೆವಲಪರ್ ಮುನ್ನೋಟಗಳು ಬರುವ ಮೇ, ಜೂನ್, ಮತ್ತು ಜುಲೈ ತಿಂಗಳುಗಳಲ್ಲಿ ಬಿಡುಗಡೆಗೊಳ್ಳಲಿದ್ದು, ಅಂತಿಮ ಹಾಗು ಅಧಿಕೃತ ಆವೃತ್ತಿಯು ೨೦೧೭ರ ಮೂರನೇ ತ್ರೈಮಾಸಿಕದಲ್ಲಿ ಬಿಡುಗಡೆಗೊಳ್ಳಲಿದೆ.
ಅಧಿಸೂಚನೆಗಳನ್ನು ಸ್ನೂಜ಼್ ಮಾಡಬಹುದು ಹಾಗು ಚಾನೆಲ್ಸ್ ಎಂದು ಕರೆಯಲ್ಪಡುವ ವಿಷಯಾಧಾರಿತ ಗುಂಪುಗಳನ್ನಾಗಿ ಕ್ರೋಢೀಕರಿಸಬಹುದಾಗಿದೆ. ಆಂಡ್ರಾಯ್ಡ್ ಓ ಪಿಕ್ಚರ್-ಇನ್-ಪಿಕ್ಚರ್ ವಿಧಾನಗಳಿಗೆ ಸಮಗ್ರ ಬೆಂಬಲ ಪಡೆಯಲಿದೆ.
ಆಂಡ್ರಾಯ್ಡ್ ಓ ನಿಸ್ತಂತು ಸೇವೆಗಳಿಗಾಗಿ "ನೆಟ್‍ವರ್ಕ್ ಅವೇರ್ ನೆಟ್‍ವರ್ಕಿಂಗ್" ವೈಶಿಷ್ಟ್ಯ ಪಡೆಯಲಿದೆ. ತನ್ನ ಅಪ್ಲಿಕೇಶನ್‍ಗಳಿಗೆ ಉತ್ಕೃಷ್ಟ ಬಣ್ಣಗಳು, ಆಟೋಫಿಲ್ಲರ್ಸ್ ಗಾಗಿ ಹೊಸ ಎಪಿಐ, ಮಲ್ಟಿಪ್ರೋಸೆಸ್ ಹಾಗು ವೆಬ್‍ವ್ಯೂವ್‍ಸ್‍ಗಾಗಿ ಗೂಗಲ್ ಸುರಕ್ಷಿತ ಬ್ರೌಸಿಂಗ್ ಬೆಂಬಲ, VoIP ಅಪ್ಲಿಕೇಶನ್‍ಗಳ ಸಿಸ್ಟಮ್-ಮಟ್ಟದ ಏಕೀಕರಣಕ್ಕಾಗಿ ಎಪಿಐಗಳು ಸೇರಿದಂತೆ ಇನ್ನಿತರ ವೈಶಿಷ್ಟ್ಯಗಳನ್ನು ಪಡೆಯಲಿದೆ.
