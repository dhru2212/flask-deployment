ದಿನಾಂಕ 18 August, 2007 ವರೆಗೆ.ಮೂಲ: cricketarchive.com
ವಿವಿಯನ್ ರಿಚರ್ಡ್ಸ್ ಖ್ಯಾತ ವೆಸ್ಟ್ ಇಂಡೀಸ್ ಕ್ರಿಕೆಟ್ ಆಟಗಾರ. ಇವರು ತಮ್ಮ ಬ್ಯಾಟಿಂಗ್ ಶೈಲಿಗೆ ಸುಪ್ರಸಿದ್ಧ. 
ಇವರು ಹುಟ್ಟಿದ್ದು ಸೇಂಟ್ ಜಾನ್ಸ್, ಆಂಟಿಗುವಾ ದಲ್ಲಿ ೭ ಮಾರ್ಚಿ ೧೯೫೨ ರಂದು. 'ವಿವಿಯನ್' ಎಂದೇ ಪ್ರಖ್ಯಾತರಾದ ಇವರು, ವೆಸ್ಟ್ ಇಂಡೀಸ್ ತಂಡ ಕಂಡ ಯಶಸ್ವಿ ಕ್ಯಾಪ್ಟನ್ನುಗಳಲ್ಲೊಬ್ಬರು. 
ವಿವಿಯನ್ ರಿಚರ್ಡ್ಸ್ ಒಬ್ಬ ಅಟ್ಟಾಕಿಂಗ್ ಬ್ಯಾಟ್ಸ್ ಮನ್ ಆಗಿದ್ದರು. ಇವರು ಒಳ್ಳೆಯ ಫೀಲ್ಡಿಂಗ್ ಹಾಗೂ ಯಶಸ್ವೀ ನೇತೃತ್ವದಿಂದಾಗಿ ಕ್ರಿಕೆಟ್ ಜಗತ್ತಿನಲ್ಲಿ ಹೆಸರು ಮಾಡಿದವರು. ಇವರ "ಚ್ಯೂಯಿಂಗ್ ಗಮ್" ಅಗೆಯುವ ಅಭ್ಯಾಸ, ಎಂತಹ ಫಾಸ್ಟ್ ಬೌಲರ್ ಬೌಲ್ ಮಾಡುತ್ತಿದ್ದರೂ ಬರಿಯ ಕ್ಯಾಪ್ ಹಾಕಿಕೊಂಡು ಆಟವಾಡುತ್ತಿದ್ದುದಕ್ಕಾಗಿ ಬಹಳ ಪ್ರಸಿದ್ಧ. 
ಇವರು ತಮ್ಮ ಮೊಟ್ಟಮೊದಲ ಟೆಸ್ಟ್ ಪಂದ್ಯ ಆಡಿದ್ದು ಬೆಂಗಳೂರಿನಲ್ಲಿ, ೧೯೭೪ರ ಭಾರತದ ವಿರುದ್ಧದ ಪಂದ್ಯದಲ್ಲಿ. ಅಂತರರಾಷ್ಟ್ರೀಯ ಮಟ್ಟದ ಎರಡನೆಯ ಪಂದ್ಯದಲ್ಲೇ ಔಟಾಗದೆ ೧೯೨ ಬಾರಿಸಿ ಹಲವರ ಮೆಚ್ಚುಗೆ ಗಳಿಸಿದ್ದರು.


