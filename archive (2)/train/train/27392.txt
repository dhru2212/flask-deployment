ಯುಎಸ್‌ಎಸ್‌ಡಿ, ತಂತ್ರಜ್ಞಾನ ಬಳಸಿ, ಒಂದು ಮಿಸ್ಡ್ ಕಾಲ್ ಕೊಟ್ಟರೆ ಪಠ್ಯರೂಪದ ಸಂದೇಶಸಿಗುತ್ತದೆ. ಮೊಬೈಲ್ ಫೋನ್ ಬಳಕೆದಾರರಿಗೆ ಸಂವಹನ ಆಯ್ಕೆಗಳು ಬಗೆಬಗೆಯವು. ತಾಂತ್ರಿಕವಾಗಿ ಸಂವಹನಗಳಪಟ್ಟಿ ದೊದ್ದದು. ಕರೆಮಾಡಿ ಮಾತನಾಡಿ, ಐವಿಆರ್‌ಎಸ್ ವ್ಯವಸ್ಥೆ ಬಳಸಿ, ಕಳುಹಿಸಿ ಇಲ್ಲವೇ ಸುಮ್ಮನೆ ಬಳಸುವ ಪ್ರತಿಯೊಂದು ವಿಧಾನದಲ್ಲೂ ಸೌಲಭ್ಯಗಳಿವೆ. ಎಸ್ಸೆಮ್ಮೆಸ್ಸಿನ ಬಗ್ಗೆ ತಿಳಿಯುವುದಾದರೆ,'ಶುಭೋದಯ, ಶುಭರಾತ್ರಿ ಸಂದೇಶಗಳನ್ನು ವಿನಿಮಯ ಮಾಡಿಕೊಳ್ಳುವುದರ ಜೊತೆಗೆ ಸ್ಪರ್ಧೆಗಳಲ್ಲಿ ಭಾಗವಹಿಸುವ, ಬಸ್ಸು-ವಿಮಾನ ಇತ್ಯಾದಿಗಳ ಪ್ರಯಾಣ ವಿವರ ತಿಳಿಯುವ, ಬ್ಯಾಂಕಿಂಗ್ ಸೇವೆಗಳನ್ನು ಪಡೆದುಕೊಳ್ಳುವಂತಹ ಕೆಲಸಗಳಿಗೆಲ್ಲ ಇದನ್ನು ಬಳಸಬಹುದು.ಇಂತಹ ಪ್ರತಿಯೊಂದು ವಿಧದ ಸಂವಹನದಲ್ಲೂ ಹಲವು ಸಾಧ್ಯತೆಗಳಿರುತ್ತವೆ. ನಮ್ಮ ಮೊಬೈಲಿನ ಪ್ರೀಪೇಯ್ಡ್ ಖಾತೆಯಲ್ಲಿ ದುಡ್ಡೆಷ್ಟಿದೆ ಎನ್ನುವುದನ್ನು, ಪೋಸ್ಟ್‌ಪೇಯ್ಡ್ ಖಾತೆಯ ಇಂದಿನ ಬಾಕಿ ಎಷ್ಟು ಎಂದು ತಿಳಿಯುವುದೂ ಸಾಧ್ಯವಿದೆ. ಈ ವ್ಯವಸ್ಥೆ ಎಸ್ಸೆಮ್ಮೆಸ್ಸಿಗಿಂತ ಸ್ವಲ್ಪ ಭಿನ್ನವಾಗಿರುವುದನ್ನು ನಾವು ನೋಡಬಹುದು.
ಸ್ಪರ್ಧೆಯಲ್ಲಿ ಭಾಗವಹಿಸುವ ಸಮಯದಲ್ಲಿ, ವಾಯುಯಾನದ ಸಮಯ ತಿಳಿದುಕೊಳ್ಳಲು, ನಾವು ಸಂಖ್ಯೆಯೊಂದಕ್ಕೆ ಎಸ್ಸೆಮ್ಮೆಸ್ ಕಳುಹಿಸುತ್ತೇವೆ; ಆದರೆ ಮೊಬೈಲ್ ಖಾತೆಯಲ್ಲಿ ದುಡ್ಡೆಷ್ಟಿದೆ ಎಂದು ತಿಳಿಯಲು ನಾವು ಬಳಸುವ ಸಂಖ್ಯೆಯಲ್ಲಿ *, # ಮುಂತಾದ ಚಿಹ್ನೆಗಳೆಲ್ಲ ಇರುತ್ತವೆ ಎನ್ನುವುದು ನಮ್ಮ ಗಮನಕ್ಕೆ ಬರುವ ಮೊದಲ ವ್ಯತ್ಯಾಸ.ಇಲ್ಲಿ ನಾವು ಪಡೆಯುವ ಇಲ್ಲವೇ ಕಳುಹಿಸುವ ಮಾಹಿತಿಯನ್ನು ಎಸ್ಸೆಮ್ಮೆಸ್ಸಿನ ಹಾಗೆ ಮತ್ತೆ ನೋಡಲು ಸಾಧ್ಯವಾಗುವುದಿಲ್ಲ ಎನ್ನುವ ವಿಷಯವನ್ನು ಮರೆಯಬಾರದು.ಹೀಗೆ ಉಪಯೋಗಿಸಲ್ಪಡುವ ಹೆಸರನ್ನು 'ಅನ್‌ಸ್ಟ್ರಕ್ಚರ್ಡ್ ಸಪ್ಲಿಮೆಂಟರಿ ಸರ್ವಿಸ್ ಡೇಟಾ', ಅಥವಾ ಯುಎಸ್‌ಎಸ್‌ಡಿ. ಎಂದು ಕರೆಯಲಾಗುತ್ತದೆ. ಜಿಎಸ್‌ಎಂ ಮೊಬೈಲ್ ಸೇವೆ ಒದಗಿಸುವ ಸಂಸ್ಥೆ, ಹಾಗೂ ಗ್ರಾಹಕರ ನಡುವೆ ಮಾಹಿತಿ ಸಂವಹನಕ್ಕೆಂದು ಬಳಕೆಯಾಗುವ ಶಿಷ್ಟಾಚಾರಕ್ಕೆ ಇದೊಂದು ಉತ್ತಮ ಉದಾಹರಣೆಯಾಗಿದೆ.
ಮೊಬೈಲ್ ಸೇವೆಯಲ್ಲದೆ 'ಸ್ಮಾರ್ಟ್‌ಫೋನ್ ಬಳಕೆದಾರರಲ್ಲದವರಿಗೆ' ವಿಶ್ವವ್ಯಾಪಿ ಜಾಲದಿಂದ ಅಗತ್ಯ ಮಾಹಿತಿ ತಲುಪಿಸಲು ಹಲವು ಮೊಬೈಲ್ ಸಂಸ್ಥೆಗಳು ಯುಎಸ್‌ಎಸ್‌ಡಿ ಬಳಸುತ್ತವೆ. ದತ್ತಾಂಶ ಸೇವೆಗಳಿಗೆ ಖರ್ಚುಮಾಡದೆ ವಿಕಿಪೀಡಿಯಾದಿಂದ ಮಾಹಿತಿ ಪಡೆದುಕೊಳ್ಳುವುದನ್ನು ಸಾಧ್ಯವಾಗಿಸುವ 'ವಿಕಿಪೀಡಿಯಾ ಜೀರೋ' ಕಾರ್ಯಕ್ರಮದಲ್ಲೂ ಯುಎಸ್‌ಎಸ್‌ಡಿ ಬಳಕೆ ಸಾಧ್ಯತೆಗಳು ಅಪಾರ.
ಸ್ಮಾರ್ಟ್‌ಫೋನುಗಳು ಈಗ ಹೆಚ್ಚು ಬಳಕೆಯಲ್ಲಿವೆ. ಹಳೆಯ ತಂತ್ರಜ್ಞಾನದಂತೆ ಕಾಣುವ ಯುಎಸ್‌ಎಸ್‌ಡಿ- ಆಕರ್ಷಕ ಚಿತ್ರಗಳನ್ನು ಬಳಸುವ, ಸ್ಪರ್ಶಸಂವೇದಿ ಪರದೆ ಹಾಗೂ ಮೊಬೈಲ್ ಪ್ರಾಸೆಸರಿನ ಸಕಲ ಸಾಧ್ಯತೆಗಳನ್ನೂ ಬಳಸಿಕೊಳ್ಳುವ ಹಳೆಯ ಕಾಲದ ಪಠ್ಯಾಧಾರಿತ ವ್ಯವಸ್ಥೆಯಾಗಿದ್ದು ಉಪಯುಕ್ತವಾಗುವ ಬಗ್ಗೆ ಹಲವರಿಗೆ ಅಪನಂಬಿಕೆಯಿದೆ.
ಬ್ಯಾಂಕಿಂಗ್‌ನಂತಹ ಅಗತ್ಯ ಸೇವೆಗಳನ್ನು ಕಟ್ಟಕಡೆಯ ಗ್ರಾಹಕನವರೆಗೂ ಬಹಳ ಸುಲಭವಾಗಿ ತಲುಪಿ, 'ಯುಎಸ್‌ಎಸ್‌ಡಿ' ನೆರವು ಅತಿ ಮುಖ್ಯ . ಜಿಪಿಆರ್‌ಎಸ್/೩ಜಿ ಮುಂತಾದ ಪ್ರತ್ಯೇಕ ಅಂತರಜಾಲ ಸಂಪರ್ಕ ಬಳಸದ, ವಿಶೇಷ ತಂತ್ರಾಂಶ ಅನುಸ್ಥಾಪಿಸಿಕೊಳ್ಳುವ ಅಗತ್ಯವಿಲ್ಲದ ಯುಎಸ್‌ಎಸ್‌ಡಿ ವ್ಯವಸ್ಥೆಯನ್ನು ಹಲವಾರು.ಬ್ಯಾಂಕುಗಳು ಈಗಾಗಲೇ ಬಳಸುತ್ತಿವೆ. ಬ್ಯಾಂಕುಗಳಷ್ಟೇ ಅಲ್ಲ, ಇತರ ಸಂಸ್ಥೆಗಳು ನಿರ್ವಹಿಸುವ ಮೊಬೈಲ್ ಆಧರಿತ ಹಣ ವರ್ಗಾವಣೆ ವ್ಯವಸ್ಥೆಗಳಲ್ಲೂ ಯುಎಸ್‌ಎಸ್‌ಡಿಯದು ಮಹತ್ವದ ಪಾತ್ರ. ಆಫ್ರಿಕಾದ ಅನೇಕ ಬ್ಯಾಂಕುಗಳು ಹಾಗೂ ಹಣಕಾಸು ಸಂಸ್ಥೆಗಳು ಈಗಾಗಲೇ ಯಶಸ್ವಿಯಾಗಿ ಬಳಸಿರುವ, ಬಳಸುತ್ತಿರುವ ಇಂತಹ ವ್ಯವಸ್ಥೆಗಳು ಇದೀಗ ನಮ್ಮ ದೇಶದಲ್ಲೂ ಪ್ರಚಲಿತಕ್ಕೆ ಬರುತ್ತಿವೆ. ಎಲ್ಲ ನಾಗರಿಕರಿಗೂ ಬ್ಯಾಂಕಿಂಗ್ ಸೌಲಭ್ಯ ಒದಗಿಸುವ ಒದಗಿಸುವ ಮಹತ್ವಾಕಾಂಕ್ಷೆ ನನಸಾಗಿಸುವ ನಿಟ್ಟಿನಲ್ಲಿ 'ನ್ಯಾಶನಲ್ ಪೇಮೆಂಟ್ಸ್ ಕಾರ್ಪೊರೇಶನ್ ಆಫ್ ಇಂಡಿಯ' ರೂಪಿಸಿರುವ 'ನ್ಯಾಶನಲ್ ಯೂನಿಫೈಡ್ ಯುಎಸ್‌ಎಸ್‌ಡಿ ಪ್ಲಾಟ್‌ಫಾರ್ಮ್‌'ನಂತಹ ವ್ಯವಸ್ಥೆಗಳು ಪ್ರಮುಖ ಪಾತ್ರ ವಹಿಸುವ ನಿರೀಕ್ಷೆಯಿದೆ.
