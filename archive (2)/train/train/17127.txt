ಶಾರದಾ ದ್ವಿವೇದಿ, ಮುಂಬಯಿನಗರದ ಐತಿಹಾಸಿಕ ವಿವರಣೆಗಳನ್ನು ಅತ್ಯಂತ ಕಾಳಜಿವಹಿಸಿ ಅಧ್ಯಯನ ಮಾಡಿ, ಅವನ್ನು ಸಚಿತ್ರರೂಪದಲ್ಲಿ ಪ್ರಸ್ತುತಪಡಿಸಿದ ಸುಪ್ರಸಿದ್ಧ ಭಾರತೀಯ ಇತಿಹಾಸಕಾರರಲ್ಲಿ ಮೊದಲಿಗರು. ಅವರು ನಗರದ ಅತ್ಯಂತ ಪುರಾತನ ಇತಿಹಾಸವನ್ನು ತಮ್ಮ ಜೀವನದುದ್ದಕ್ಕೂ ವ್ಯಾಸಂಗಮಾಡಿ ಸನ್ನಿವೇಶಗಳನ್ನು ಸತತವಾಗಿ ಪರಿಷ್ಕರಿಸುತ್ತಲೇ ಇದ್ದರು. ಅವರು ಬರೆದ ಹಲವಾರು ಪುಸ್ತಗಳು ಜನರ ಮನ್ನಣೆ ಗಳಿಸಿವೆ. 'ರಾಹುಲ್ ಮೆಹ್ರೋತ್ರ'ಜೊತೆ ಸೇರಿ ರಚಿಸಿದ 'ಪೆನೊರಮಿಕ್ ಕಾಫಿ ಟೇಬಲ್ ಬುಕ್,' ಜನರಿಗೆ ಬಹಳ ಪ್ರಿಯವಾಯಿತು. ತಮ್ಮ ಜೀವನದುದ್ದಕ್ಕೂ ಮುಂಬಯಿನಗರದ ವಿಸ್ಮಯ,ಮತ್ತು ಸಿಕ್ಕ ಹೊಸಹೊಸ ಮಾಹಿತಿಗಳನ್ನು ಪರಿಷ್ಕರಿಸುತ್ತಲೇ ಮುಂದುವರೆದರು. ಇಂಟರ್ನೆಟ್ ಮಾಧ್ಯಮದಲ್ಲಿ ಮುಂಬಯಿನಗರದ ಬಹುತೇಕ ಸಚಿತ್ರ ವಿವರಣೆಗಳನ್ನು ಒಟ್ಟಾರೆ ಕಾಣಬಹುದು. 
ದಕ್ಷಿಣ ಮುಂಬಯಿನಗರದ 'ಕ್ವೀನ್ಸ್ ಮೇರಿಸ್ ಸ್ಕೂಲ್', ಪ್ರಾಥಮಿಕ, ಮಾಧ್ಯಮಿಕ ಶಿಕ್ಷಣ ಪಡೆದು, ಮುಂಬಯಿ ವಿಶ್ವವಿದ್ಯಾಲಯದ ಅಡಿಯಲ್ಲಿದ್ದ, ಸಿಡೆನ್ಹಮ್ ಕಾಲೇಜ್ ಆಫ್ ಕಾಮರ್ಸ್ ಅಂಡ್ ಎಕೊನಾಮಿಕ್ಸ್ ನಲ್ಲಿ ಲೈಬ್ರೆರಿ ಸೈನ್ಸ್ ವಿಷಯದಲ್ಲಿ ಪದವಿ ಗಳಿಸಿದರು. ಮುಂಬಯಿ ವಿಶ್ವವಿದ್ಯಾಲಯ್ದ ನೆರವಿನಿಂದ ಪ್ಯಾರಿಸ್ ನಲ್ಲಿ ರೆಫ಼ರೆನ್ಸ್ ವರ್ಕ್ಸ್ ನಲ್ಲಿ ತರಪೇತಿಪಡೆದರು. ಶಾರದ ಒಬ್ಬ ಸಮರ್ಥ ಸಂಶೋಧಕಿ. ಅವರು ಮುಂಬಯಿನಗರದ ಇತಿಹಾಸ ಮತ್ತು ಪರಿಸರಗಳ ಬಗ್ಗೆ ಪ್ರಖ್ಯಾತ ಛಾಯಾಗ್ರಾಹಕ ರಾಹುಲ್ ಮೆಹ್ರೋತ್ರ, ಜೊತೆಸೇರಿ ಒಟ್ಟಾರೆ ೬ ಪ್ರಮುಖ ಪುಸ್ತಕಗಳನ್ನು ಬರೆದು ಪ್ರಕಟಿಸಿದ್ದಾರೆ.
ತಮ್ಮ ಜೀವನದುದ್ದಕ್ಕೂ ತಮ್ಮ ಮರಣದವರೆಗೆ, ಹಲವಾರು ಜನಪ್ರಿಯ ಲೇಖನಗಳನ್ನು ಬರೆಯುತ್ತಾ ಬಂದಿದ್ದರು. ಮುಂಬಯಿನಗರದ ಕನ್ಸರ್ವೇಶನ್ ಮತ್ತು ನಗರ ಸಮಸ್ಯೆಗಳ ಬಗ್ಗೆ. ತಮ್ಮ ಪ್ರಿಯವಾದ ಇತಿಹಾಸವಿಷಯಗಳಲ್ಲದೇ ಹಲವಾರು ವಿಶಯಗಳ ಬಗ್ಗೆ ಬರೆದಿದ್ದಾರೆ. 
ಪತಿ,ಭಗಿರಥ್ ದ್ವಿವೇದಿ, ಮತ್ತು ಮಗಳು, ರಾಧಿಕ.
೬೯ ವರ್ಷ ಪ್ರಾಯದ ಶಾರದಾ ದ್ವಿವೇದಿಯವರು ಮುಂಬಯಿನಗರದ ತಮ್ಮ ನಿವಾಸದಲ್ಲಿ ೭, ಫೆಬ್ರವರಿ,೨೦೧೨ ರಲ್ಲಿ ನಿಧನರಾದರು.
