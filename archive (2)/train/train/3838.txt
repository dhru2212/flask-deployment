ರೀಬಾಕ್ ಇಂಟರ್‌ನ್ಯಾಶನಲ್ ಲಿಮಿಟೆಡ್, ಜರ್ಮನಿಯ ಕ್ರೀಡಾವಸ್ತ್ರ ಕಂಪನಿಯಾದ ಅಡಿಡಾಸ್‌ನ ಅಂಗಸಂಸ್ಥೆಯಾಗಿದೆ. ಇದು, ಅಥ್ಲೆಟಿಕ್ ಪಾದರಕ್ಷೆಗಳು, ಉಡುಪುಗಳು ಮತ್ತು ಸಾಮಗ್ರಿಗಳ ತಯಾರಿಕಾ ಕಂಪನಿಯಾಗಿದೆ. ಈ ಹೆಸರು ಆಫ್ರಿಕನ್ನರ ಒಂದು ಜಾತಿಯ ಆಫ್ರಿಕನ್ ಹುಲ್ಲೆ ಅಥವಾ ಗ್ಯಾಜೆಲ್ ನ ಉಚ್ಚಾರಣೆ ರೆಬಕ್‌‌ನಿಂದ ಬಂದಿದೆ. 1890ರಲ್ಲಿ ಇಂಗ್ಲೆಂಡ್‌ನ ಬೋಲ್ಟನ್ನ ಈಶಾನ್ಯಕ್ಕೆ 6 ಮೈಲಿ ದೂರದಲ್ಲಿರುವ ಹೊಲ್ಕೊಂಬ್ ಬ್ರೂಕ್ ಎಂಬ ಒಂದು ಹಳ್ಳಿಯಲ್ಲಿ, ಜೋಸೆಫ್ ಫಾಸ್ಟರ್ ಸಾಮಾನ್ಯವಾದ ಓಡಲು ಬಳಸುವ ಶೂಗಳನ್ನು ತಯಾರಿಸಿ, ಮಾರುತ್ತ ಜೀವನನಡೆಸಿದ್ದರು. ಒಮ್ಮೆ ಅವರಿಗೆ ಓಡಲು ಬಳಸುವ ಸ್ಪೈಕ್‌ ಇರುವ ಅಂದರೆ ಕೆಳಗೆ ಚಿಕ್ಕ ಮೊಳೆಗಳಿರುವ ಹೊಸಬಗೆಯ ಶೂ ಮಾಡುವ ಯೋಚನೆ ಬಂದಿತು.   ಅವರ ಈ ಯೋಚನೆ ಕಾರ್ಯಗತವಾಗುತ್ತಿದ್ದಂತೆ, ತಮ್ಮ ಮಗನನ್ನೂ ಸೇರಿಸಿಕೊಂಡು 1895ರಲ್ಲಿ ಜೆ.ಡಬ್ಲ್ಯು. ಫೋಸ್ಟರ್ ಆಂಡ್ ಸನ್ಸ್ ಎಂಬ ಶೂ ಕಂಪನಿಯನ್ನು ಸ್ಥಾಪಿಸಿದರು.
1960ರಲ್ಲಿ, ಈ ಸ್ಥಾಪಕರ ಇಬ್ಬರು ಮೊಮ್ಮಕ್ಕಳು ಜೋ ಮತ್ತು ಜೆಫ್‌ ಫೋಸ್ಟರ್‌ ಕಂಪನಿಯನ್ನು ಇಂಗ್ಲೆಂಡ್‌ನಲ್ಲಿ ರೀಬಾಕ್ ಎಂದು ಮರುನಾಮಕರಣ ಮಾಡಿದರು. ಜೋ ಫೋಸ್ಟರ್ ಹುಡುಗನಾಗಿದ್ದಾಗ ರೇಸ್‌ ಒಂದರಲ್ಲಿ ಗೆದ್ದಾಗ ದೊರೆತ ಶಬ್ದಕೋಶದಲ್ಲಿ ಈ ಪದವನ್ನು ಕಂಡಿದ್ದನು, ಆ ಶಬ್ದಕೋಶವು ದಕ್ಷಿಣ ಆಫ್ರಿಕಾದ ಆವೃತ್ತಿಯಾಗಿತ್ತು, ಆದ್ದರಿಂದಲೇ ಅದರಲ್ಲಿ ಈ ಪದವಿತ್ತು. ಕಂಪನಿಯು ಜೆ.ಡಬ್ಲ್ಯು.ಫೋಸ್ಟರ್‌ನ ಪರಂಪರೆಗೆ ತಕ್ಕಂತೆಯೇ ಬೆಳೆಯಿತು. ಬ್ರಿಟನ್‌ನಲ್ಲಿ ಮೊದಲ ದರ್ಜೆಯ ಪಾದರಕ್ಷೆಗಳನ್ನು ಗ್ರಾಹಕರಿಗೆ ತಯಾರಿಸುತ್ತಿತ್ತು. 1979ರಲ್ಲಿ, ಪೌಲ್ ಫೈರ್‌ಮನ್‌ ಎಂಬ ಅಮೆರಿಕದ ಕ್ರೀಡಾ ಸಾಮಗ್ರಿಗಳ ವಿತರಕ ಒಂದು ಜೊತೆ ರೀಬಾಕ್‌ಗಳನ್ನು ಒಂದು ಅಂತಾರಾಷ್ಟ್ರೀಯ ವ್ಯಾಪಾರಿ ಪ್ರದರ್ಶನದಲ್ಲಿ ಕಂಡನು. ಆತ ಅವುಗಳನ್ನು ಉತ್ತರ ಅಮೆರಿಕದಲ್ಲಿ ಮಾರಾಟ ಮಾಡಲು ಮಾತುಕತೆ ನಡೆಸಿದನು.
ರೀಬಾಕ್ 1982ರಲ್ಲಿ ಫ್ರೀಸ್ಟೈಲ್‌‌ ಅಥ್ಲೆಟಿಕ್ ಶೂಗಳ ಉತ್ಪನ್ನವನ್ನು ಪರಿಚಯಿಸಿದ ನಂತರ ಅಪಾರ ಜನಪ್ರಿಯತೆ ಗಳಿಸಿತು. ಅವು ಮಹಿಳೆಯರಿಗಾಗಿ ವಿನ್ಯಾಸ ಮಾಡಲಾಗಿತ್ತು ಮತ್ತು ಏರೋಬಿಕ್ಸ್ ಗೀಳು ಶುರುವಾದ ನಂತರ ಬಿಡುಗಡೆಯಾಗಿತ್ತು. ರೀಬಾಕ್ ಫ್ರೀಸ್ಟೈಲ್‌‌ ತುಂಬ ಜನಪ್ರಿಯ ಅಥ್ಲೆಟಿಕ್ ಪಾದರಕ್ಷೆಯಾಗಿ ಮಾತ್ರವಲ್ಲದೇ ಸಾಮಾನ್ಯ ಪಾದರಕ್ಷೆಯಾಗಿಯೂ ಜನಪ್ರಿಯವಾಯಿತು. ಇದರ ಪರಿಣಾಮವಾಗಿ ಫ್ರೀಸ್ಟೈಲ್‌‌ 1980ರ ಕಾಲದ ಫ್ಯಾಷನ್ ನೋಟದ ಐಕಾನ್ ಆಯಿತು. ಜೊತೆಗೆ ಇದರ ಕೆಲವು ಹೈ ಟಾಪ್ ಆವೃತ್ತಿಗಳು ಮತ್ತು ಬಿಳಿ, ಕಪ್ಪು, ಕೆಂಪು, ಹಳದಿ ಮತ್ತು ನೀಲಿ ಬಣ್ಣಗಳಲ್ಲಿ ಮಿಂಚತೊಡಗಿದವು ರೀಬಾಕ್ ಚೀರ್‌ಲೀಡಿಂಗ್, ಏರೋಬಿಕ್ ನೃತ್ಯ, ಜಿಮ್ ಮತ್ತು ಸಾಮಾನ್ಯ ಬಳಕೆದಾರರಲ್ಲಿ ಜನಪ್ರಿಯವಾಗಿದ್ದರಿಂದ ತನ್ನ ಫ್ರೀಸ್ಟೈಲ್‌‌ ಮಾದರಿಯ ತಯಾರಿಕೆಯನ್ನು ಮುಂದುವರೆಸಿದೆ.
ಫ್ರೀಸ್ಟೈಲ್‌‌ ಮಾದರಿಯ ಯಶಸ್ಸಿನ ನಂತರ, ರೀಬಾಕ್ ಪುರುಷರಿಗಾಗಿ ಎಕ್ಸ್‌-ಒ-ಫಿಟ್ ಎಂಬ ಅಥ್ಲೆಟಿಕ್ ಶೂ ಅನ್ನು ಕೂಡ ಪರಿಚಯಿಸಿತು. ಫ್ರೀಸ್ಟೈಲ್‌‌ ಹಾಗೆಯೇ, ಇದೂ ಕೂಡ ಲೋ-ಟಾಪ್ ಮತ್ತು ಹೈ-ಟಾಪ್ ಮಾದರಿಗಳಲ್ಲಿ ಬಂದಿತು; ಆದರೆ ಫ್ರೀಸ್ಟೈಲ್‌‌ ಹೈ-ಟಾಪ್‌ನಲ್ಲಿ ಎರಡು ವೆಲ್ಕ್ರೋ ಕ್ಲೋಸರ್ ಸ್ಟ್ರಾಪ್‌ ಇದ್ದರೆ ಎಕ್ಸ್‌-ಒ-ಫಿಟ್‌‌ನಲ್ಲಿ ಒಂದೇ ಸ್ಟ್ರಾಪ್ ಇತ್ತು. ಈ ಆರಂಭಿಕ ಪಾದರಕ್ಷೆಯ ವಿನ್ಯಾಸಕಾರರಲ್ಲಿ ಒಬ್ಬರು ಸ್ಥಾಪಕರ ಮಗ ಡೇವಿಡ್ ಫಾಸ್ಟರ್ ಆಗಿದ್ದರು.
ಹಿಂದೆಲ್ಲ, ರೀಬಾಕ್ ಸ್ವೀಟ್‌ಶಾಪ್ಸ್‌ ಮೂಲಕ ಹೊರಗುತ್ತಿಗೆ ಸಂಬಂಧ ಇಟ್ಟುಕೊಂಡಿತ್ತು. ಆದರೆ ಇಂದು ಅದು ತಾನು ಮಾನವ ಹಕ್ಕುಗಳು ಕುರಿತು ಬದ್ಧವಾಗಿರುವೆ ಎಂದು ಘೋಷಿಸಿದೆ. 2004ರ ಏಪ್ರಿಲ್‌ನಲ್ಲಿ, ರೀಬಾಕ್‌ನ ಪಾದರಕ್ಷೆ ವಿಭಾಗವು ಫೇರ್‌ ಲೇಬರ್ ಅಸೋಸಿಯೇಶನ್‌ನಿಂದ ಮಾನ್ಯತೆ ಪಡೆದ ಪ್ರಪ್ರಥಮ ಕಂಪನಿಯಾಯಿತು. 2004ರಲ್ಲಿ, ರೀಬಾಕ್ ಫೇರ್‌ ಫ್ಯಾಕ್ಟರೀಸ್ ಕ್ಲಿಯರಿಂಗ್‌ಹೌಸ್‌ನ ಸ್ಥಾಪಕ ಸದಸ್ಯರಲ್ಲಿ ಒಂದಾಯಿತು. ಇದೊಂದು ಲಾಭರಹಿತ ಸಂಸ್ಥೆಯಾಗಿದ್ದು, ಉಡುಗೆತೊಡುಗೆಗಳ ಉದ್ಯಮದಲ್ಲಿ ಕೆಲಸಗಾರರ ಸ್ಥಿತಿಗತಿಯನ್ನು ಉತ್ತಮಪಡಿಸಲು ಬದ್ಧವಾಗಿದೆ.
ರೀಬಾಕ್ ವೆಬ್‌ಸೈಟ್‌ನ ಪ್ರಕಾರ ಮೇ 2007ರಲ್ಲಿ ಪೂರೈಕೆದಾರರ ಮಾಹಿತಿ ಹೀಗಿತ್ತು: 
ಪಾದರಕ್ಷೆ ರೀಬಾಕ್ 14 ದೇಶಗಳಲ್ಲಿ ಪಾದರಕ್ಷೆ ಫ್ಯಾಕ್ಟರಿಗಳನ್ನು ಬಳಸುತ್ತದೆ. ರೀಬಾಕ್ ಪಾದರಕ್ಷೆಗಳನ್ನು ತಯಾರಿಸುವ ಅನೇಕ ಫ್ಯಾಕ್ಟರಿಗಳು ಏಷ್ಯಾದಲ್ಲಿವೆ - ಮುಖ್ಯವಾಗಿ ಚೀನಾದಲ್ಲಿವೆ, ನಂತರ ಇಂಡೋನೇಷ್ಯಾ, ವಿಯೆಟ್ನಾಂ ಮತ್ತು ಥಾಯ್ಲೆಂಡ್‌‌ನಲ್ಲಿವೆ. 11 ಫ್ಯಾಕ್ಟರಿಗಳಲ್ಲಿ ಒಟ್ಟು ಶೇ. 88ರಷ್ಟು ರೀಬಾಕ್ ಪಾದರಕ್ಷೆಗಳನ್ನು ಉತ್ಪಾದಿಸಲಾಗುತ್ತಿತ್ತು, ಇಲ್ಲಿ ಸುಮಾರು 75,000ಕ್ಕೂ ಹೆಚ್ಚು ಕೆಲಸಗಾರರಿಗೆ ಉದ್ಯೋಗವಿದೆ.
ಉಡುಗೆತೊಡುಗೆ ರೀಬಾಕ್ 45 ದೇಶಗಳಲ್ಲಿ ಫ್ಯಾಕ್ಟರಿಗಳನ್ನು ಹೊಂದಿದೆ. ಪೂರೈಕೆದಾರರಿಂದ ಉತ್ಪನ್ನಗಳನ್ನು ಕೊಳ್ಳುವುದನ್ನು ಆಯಾ ಪ್ರದೇಶದಲ್ಲಿಯೇ ಆಯೋಜಿಸಲಾಗುತ್ತದೆ. ಅಮೆರಿಕದಲ್ಲಿ ಮಾರಾಟವಾಗುವ ರೀಬಾಕ್‌ನ ಹೆಚ್ಚಿನ ಉಡುಗೆಗಳು ಎಷ್ಯಾದಲ್ಲಿ ತಯಾರಾಗುತ್ತವೆ, ಇನ್ನುಳಿದ ಭಾಗವು ಕೆರಿಬಿಯನ್ ದೇಶಗಳು, ದಕ್ಷಿಣ ಅಮೆರಿಕ ಮತ್ತು ಮಧ್ಯ ಪ್ರಾಚ್ಯ ದೇಶಗಳಿಂದ ಪೂರೈಸಲಾಗುತ್ತದೆ. ಯೂರೋಪ್‌ನಲ್ಲಿ ಮಾರಾಟವಾಗುವ ಉಡುಗೆಗಳನ್ನು ಏಷ್ಯಾ ಮತ್ತು ಯೂರೋಪ್‌ನಿಂದ ಪೂರೈಸಲಾಗುತ್ತದೆ. ಏಷ್ಯಾ ಪೆಸಿಫಿಕ್‌ ಪ್ರದೇಶದಲ್ಲಿ ಮಾರಾಟವಾಗುವ ಉಡುಗೆಗಳು ಏಷ್ಯಾ-ಮೂಲದ ತಯಾರಿಕರಿಂದ ಸಿದ್ಧಪಡಿಸಲಾಗಿರುತ್ತದೆ.
ರೀಬಾಕ್ ಜಾಹೀರಾತು ಪ್ರಚಾರಗಳು
ಕಂಪನಿಯು 2002ರಿಂದ ರಾಷ್ಟ್ರೀಯ ಫುಟ್‌ಬಾಲ್‌ ಲೀಗ್‌‌ ತಂಡಗಳಿಗೆ ಅಧಿಕೃತ ಮತ್ತು ಯಥಾಪ್ರತಿ ಸಮವಸ್ತ್ರ ಜೆರ್ಸಿಗಳ ತಯಾರಿಕೆ ಮತ್ತು ಮಾರುಕಟ್ಟೆಯ ಏಕಮಾತ್ರ ಕಂಪನಿ ಹಕ್ಕುಗಳನ್ನು ಹೊಂದಿದೆ. ಜೊತೆಗೆ ಕೆನೆಡಿಯನ್ ಫುಟ್‌ಬಾಲ್‌ ಲೀಗ್‌ಗೆ 2004ರಿಂದ ಪೂರೈಸುತ್ತಿದೆ ಮತ್ತು ಎನ್‌ಎಫ್‌ಎಲ್‌ ಮತ್ತು ಮೇಜರ್‌ ಲೀಗ್‌ ಬೇಸ್‌ಬಾಲ್ಗೆ ಅಧಿಕೃತ ಶೂ ಪೂರೈಕೆದಾರ ಕಂಪನಿಯಾಗಿದೆ. 
ಕಂಪನಿಯು ಮೆಕ್ಸಿಕನ್ ಕ್ಲಬ್‌ ಶಿವಾಸ್ ಗ್ವಾಡಲಜರ ಜೊತೆ; ಬ್ರೆಜಿಲಿಯನ್ ಕ್ಲಬ್‌ಗಳಾದ ಕ್ರುಜೈರೊ, ಇಂಟರ್‌ನ್ಯಾಸಿನಲ್, ಮತ್ತು ಸಾಒ ಪೌಲೊ ಎಫ್‌ಸಿ; ಮತ್ತು ಜರ್ಮನ್ ಕ್ಲಬ್‌ಗಳಾದ ಎಫ್‌ಸಿ ಕೋಲ್ನ್‌ ಗಳಿಗೆ 2008–09 ಋತುವಿಗೆ ಪ್ರಾಯೋಜಕತ್ವವನ್ನು ಹೊಂದಿತ್ತು.  
ಇದರೊಂದಿಗೆ, ರೀಬಾಕ್ ಅಧಿಕೃತ ನ್ಯಾಶನಲ್ ಹಾಕಿ ಲೀಗ್‌ ಪ್ರಾಯೋಜಕತ್ವದ ಸಿಸಿಎಂ ಅನ್ನು 2004ರಲ್ಲಿ ಪಡೆದುಕೊಂಡಿತ್ತು. ಜೊತೆಗೆ ಈಗ ಐಸ್‌ ಹಾಕಿಯ ಸಾಮಗ್ರಿಗಳನ್ನು ಸಿಸಿಎಂ ಮತ್ತು ರೀಬಾಕ್ ಬ್ರಾಂಡ್‌ ಅಡಿಯಲ್ಲಿ ತಯಾರಿಸುತ್ತಿದೆ. ಅಲ್ಲದೆ ಜನಪ್ರಿಯ ಯುವ ತಾರೆಯರಾದ ಸಿಡ್ನಿ ಕ್ರಾಸ್‌ಬಿ ಮತ್ತು ಅಲೆಕ್ಸಾಂಡರ್ ಓವ್‌ಚ್ಕಿನ್ ಜೊತೆಗೆ ವ್ಯವಹಾರಗಳಿಗೆ ಸಹಿ ಹಾಕಿದೆ . ಇತ್ತೀಚಿನ ವರ್ಷಗಳಲ್ಲಿ ರೀಬಾಕ್ ಎನ್‌ಎಚ್‌ಎಲ್‌ ಅಧಿಕೃತ ಮತ್ತು ರಿಪ್ಲಿಕಾ ಜೆರ್ಸಿಗಳ ಮೇಲೆ ಸಿಸಿಎಂ ಹೆಸರನ್ನು ಅಳಿಸಿಹಾಕಿದೆ ಮತ್ತು 2005ರಿಂದ ರೀಬಾಕ್ ಲೋಗೋವನ್ನು ಬಳಸುತ್ತಿದೆ.  ರೀಬಾಕ್ ಲೆವಿಸ್ ಹ್ಯಾಮಿಲ್ಟನ್, ಅಲೆನ್‌ ಐವರ್‌ಸನ್, ಯೋ ಮಿಂಗ್, ಕರೊಲಿನ ಕ್ಲುಫ್ಟ್‌, ಅಮೆಲೀ ಮೌರೆಸ್ಮೊ, ನಿಕೋಲ್ ವೈಡಿಸೋವಾ, ಶಹರ್‌ ಪೀರ್, ಇವಿ, ಥೀರ್ರಿ ಹೆನ್ರಿ, ವಿನ್ಸ್‌ ಯಂಗ್, ಇಕರ್ ಕೆಸಿಲ್ಲಸ್, ರ್ಯಾನ್ ಗಿಗ್ಸ್, ಆಂಡ್ರಿ ಶೆವ್‌‌ಚೆಂಕೊ, ಮತ್ತು ಅಮೀರ್‌ ಖಾನ್ ಅವರಿಂದಲೂ ಅನುಮೋದಿಸಲ್ಪಟ್ಟಿದೆ.
ಕಂಪನಿಯು ಪ್ರೀಮಿಯರ್ ಲೀಗ್ ಫುಟ್‌ಬಾಲ್ ಕ್ಲಬ್ ಆಗಿರುವ ಬೋಲ್ಟನ್ ವಾಂಡರರ್ಸ್ ಜೊತೆ ದೀರ್ಘಕಾಲೀನ ಪ್ರಾಯೋಜಕತ್ವದ ಒಪ್ಪಂದವನ್ನು ಮಾಡಿಕೊಳ್ಳುವ ಮೂಲಕ ಬ್ರಿಟನ್ನಿನಲ್ಲಿರುವ ಮೂಲದೊಡನೆ ತನ್ನ ಸಂಬಂಧವನ್ನು ಉಳಿಸಿಕೊಂಡಿದೆ.  1990ರ ಕೊನೆಯ ಭಾಗದಲ್ಲಿ ತಂಡವು ಅತ್ಯುತ್ತಮವಾದ ಹೊಸ ಕ್ರೀಡಾಂಗಣಕ್ಕೆ ಸ್ಥಳಾಂತರಗೊಂಡಾಗ, ಅದನ್ನು ರೀಬಾಕ್ ಸ್ಟೇಡಿಯಂ ಎಂದೇ ಹೆಸರಿಟ್ಟರು. ಇನ್ನಿತರ ಇಂಗ್ಲಿಶ್ ಕ್ಲಬ್‌‌ಗಳು ಕೂಡ ರೀಬಾಕ್ ಪ್ರಾಯೋಜಕತ್ವವನ್ನು ಅಡಿಡಾಸ್‌ ಕಂಡುಕೊಳ್ಳುವವರೆಗೂ ಹೊಂದಿದ್ದವು. ಆದರೆ ನಂತರ ಬಹುತೇಕ ತಂಡಗಳು ಒಂದೋ ಮೂಲ ಬ್ರಾಂಡ್‌ಗೆ ಅಥವಾ ಸಂಪೂರ್ಣವಾಗಿ ಬೇರೆಯದೇ ಕಂಪನಿಗೆ ವರ್ಗಾಯಿತಗೊಂಡವು. 
ರಗ್ಬಿ ಯೂನಿಯನ್‌‌ನಲ್ಲಿ, ರೀಬಾಕ್ ಕಂಪನಿಯು ವೇಲ್ಸ್‌ ನ್ಯಾಶನಲ್ ತಂಡಕ್ಕೆ 2008ರ ಕೊನೆಯವರೆಗೆ ಪ್ರಾಯೋಜಕತ್ವ ನೀಡಿತು. ಆ ತಂಡವು ಆ ವರ್ಷ ಆರು ದೇಶಗಳ ಚಾಂಪಿಯನ್‌ಶಿಪ್‌ ಗ್ರಾಂಡ್‌ ಸ್ಲಾಮ್ ಗೆದ್ದುಕೊಂಡಿತು ಮತ್ತು ನ್ಯೂಜಿಲೆಂಡ್‌‌ನ ದೇಶೀಯ ಸ್ಪರ್ಧೆ, ಏರ್‌‌ ನ್ಯೂಜಿಲೆಂಡ್‌ ಕಪ್‌‌ನಲ್ಲಿ ಟಾಸಮನ್‌ ಮಾಕೋಸ್‌ ತಂಡಕ್ಕೂ ಪ್ರಾಯೋಜಕತ್ವ ನೀಡಿತ್ತು. 
2006ರಲ್ಲಿ, ಎಫ್‌ಸಿ ಬಾರ್ಸಿಲೋನ ಮತ್ತು ಫ್ರಾನ್ಸ್‌ನ ಸ್ಟ್ರೈಕರ್  ಥೈರ್ರಿ ಹೆನ್ರಿ 2006ರ ಆಗಸ್ಟ್‌ "ಐಯಾಮ್ ವಾಟ್‌ ಐಯಾಮ್" ಪ್ರಚಾರಕ್ಕೆ ಸಹಿ ಹಾಕಿದರು.  ರ್ಯಾನ್ ಗಿಗ್ಸ್ ಕೂಡ "ಐಯಾಮ್ ವಾಟ್‌ ಐಯಾಮ್" ಜಾಹೀರಾತುಗಳಲ್ಲಿ ಕಾಣಿಸಿಕೊಂಡಿದ್ದಾರೆ.  ಆಗಸ್ಟ್ 1ರಂದು, ಆಂಡ್ರಿ ಶೆವ್‌ಚೆಂಕೊ ಕಂಪನಿಯೊಂದಿಗೆ ತಮ್ಮ ಒಪ್ಪಂದವನ್ನು ಆರಂಭಿಸಿದರು.
2005ರಲ್ಲಿ, ರೀಬಾಕ್ ಕಂಪನಿಯು ನ್ಯೂ ಆಸ್ಟ್ರೇಲಿಯನ್ ಎ-ಲೀಗ್‌ ಸ್ಪರ್ಧೆಗಳ ಎಲ್ಲ ಎಂಟು ತಂಡಗಳ ತಾಯ್ನಾಡು ಮತ್ತು ಹೊರದೇಶಗಳಲ್ಲಿ ತೊಡುವ ಉಡುಗೆಗಳನ್ನು ವಿನ್ಯಾಸ ಮಾಡಲು ಮತ್ತು ಪೂರೈಕೆ ಮಾಡಲು ವಿಶಿಷ್ಟ ಒಪ್ಪಂದ ಮಾಡಿಕೊಂಡಿತು.  ಇದೊಂದು ತುಂಬಾ ದುಬಾರಿಯ ಒಪ್ಪಂದವಲ್ಲದಿದ್ದರೂ, ಆ ಭಾಗದಲ್ಲಿ ಫುಟ್‌ಬಾಲ್‌ ಮತ್ತು ಲೀಗ್‌ನ ಜನಪ್ರಿಯತೆಯಿಂದಾಗಿ, ಈ ಪಾಲುದಾರಿಕೆಯು ರೀಬಾಕ್‌ಗೆ ಲಾಭಾಂಶ ನೀಡುತ್ತಿದೆ.  ಅಂದಾಜು 125,000 ಜೆರ್ಸಿಗಳನ್ನು ಆಸ್ಟ್ರೇಲಿಯಾದಲ್ಲಿ ಮಾರಲಾಗಿದೆ, ಇದು ಕ್ರೀಡಾ ತಯಾರಿಕರಿಗೆ ಏಕೈಕ ಲೀಗ್‌ನಲ್ಲಿ ಆದ ದಾಖಲೆ ಮಾರಾಟವಾಗಿದೆ.
ರೀಬಾಕ್ ಆಸ್ಟ್ರೇಲಿಯನ್ ಫುಟ್‌ಬಾಲ್‌ ಲೀಗ್‌ನಲ್ಲಿ ನಾಲ್ಕು ತಂಡಗಳಿಗೆ ಪ್ರಾಯೋಜಕತ್ವ ವಹಿಸುತ್ತಿದೆ. ಅವೆಂದರೆ; ಗೋಲ್ಡ್‌ ಕೋಸ್ಟ್ ಸನ್ಸ್, ಮೆಲ್‌ಬೋರ್ನ್‌‌ ಫುಟ್‌‌ಬಾಲ್‌‌‌ ಕ್ಲಬ್‌‌, ಪೋರ್ಟ್‌ ಅಡಿಲೇಡ್ ಫುಟ್‌‌ಬಾಲ್‌‌‌ ಕ್ಲಬ್‌‌ ಮತ್ತು ರಿಚ್ಮಂಡ್ ಫುಟ್‌‌ಬಾಲ್‌‌‌ ಕ್ಲಬ್‌‌.ರೀಬಾಕ್ ಎನ್‌ಆರ್‌ಎಲ್‌‌ನಲ್ಲಿ ಸೇಂಟ್‌ ಜಾರ್ಜ್‌ ಇಲವಾರಾ ಡ್ರಾಗನ್ಸ್‌‌ ತಂಡಕ್ಕೆ ಪ್ರಾಯೋಜನೆ ನೀಡುತ್ತಿದೆ.
ರೀಬಾಕ್ ಇಂಡಿಯನ್ ಪ್ರೀಮಿಯರ್‌ ಲೀಗ್‌ ತಂಡಗಳಾದ ರಾಯಲ್ ಚಾಲೆಂಜರ್ಸ್ ಬ್ಯಾಂಗಲೋರ್, ಕೋಲ್ಕೊತಾ ನೈಟ್‌ ರೈಡರ್ರ್ಸ್, ರಾಜಾಸ್ತಾನ್ ರಾಯಲ್ಸ್ ಮತ್ತು ಚೆನೈ ಸೂಪರ್‌ ಕಿಂಗ್ಸ್ಗಳನ್ನು 2008ರಲ್ಲಿ ನಡೆದ ಮೊದಲ ಆವೃತ್ತಿಯಲ್ಲಿ ಪ್ರಾಯೋಜಿಸಿತ್ತು. 2009ರಲ್ಲಿ ನಡೆದ ಎರಡನೇ ಆವೃತ್ತಿಯಲ್ಲಿ  ತಂಡಗಳಿಗೆ ಕಿಟ್‌ಗಳನ್ನು ಒದಗಿಸಿತ್ತು. 
ರೀಬಾಕ್ ಮೊದಲು ತುರ್ಕಿ ಮಾರುಕಟ್ಟೆಯಲ್ಲಿ 1980ರ ಕೊನೆಯ ಭಾಗದಲ್ಲಿ ಪರಿಚಯಿಸಿದಾಗ, ರೆಸ್‌ಬೊಕ್ ಎಂಬ ನಕಲಿ ಹೆಸರಿನಲ್ಲಿ ತಯಾರಿಸಿ, ಕಾನೂನುಬಾಹಿರವಾಗಿ ಬೀದಿಬದಿಯ ಬಜಾರ್‌ಗಳಲ್ಲಿ ಮಾರಲಾಯಿತು.  ವಾರದ ಮತ್ತು ಕಾಡಿಕೋಯ್‌ ಜಿಲ್ಲೆಯಲ್ಲಿ ನಡೆಯುವ "ಮಂಗಳವಾರದ ಬಜಾರ್‌"ನಲ್ಲಿ ರೆಸ್‌ಬೊಕ್‌ನ ಅತಿದೊಡ್ಡ ಶತ್ರು ಎಂದರೆ ರೀಬಾಕ್‌ನ ಸಹೋದರಿ ಬ್ರಾಂಡ್ ಆಗಿರುವ ಅಡಡಾಸ್ ಆಗಿತ್ತು.
ರೀಬಾಕ್ ಅಂತಾರಾಷ್ಟ್ರೀಯ ಕ್ರಿಕೆಟ್ ಮಂಡಳಿಯ ಅಧಿಕೃತ ಪ್ರಾಯೋಜಕ ಕಂಪನಿಯಾಗಿದೆ. ಅದು ಐಸಿಸಿ ಇಂಟರ್‌ನ್ಯಾಶನಲ್ ಪ್ಯಾನೆಲ್‌ನ ಅಂಪೈರ್‌ಗಳ ಮತ್ತು ರೆಫ್ರೀಗಳ ಸಮವಸ್ತ್ರದ ತಯಾರಕರು. ಐಸಿಸಿ ಈವೆಂಟ್ಸ್‌ ಗಳಲ್ಲಿ ಬಳಸುವ ಎಲ್ಲ ಕಿಟ್‌ಗಳು ಅಂದರೆ ವಿಕೆಟ್‌ಗಳು ಇನ್ನಿತರ ಎಲ್ಲವೂ ರೀಬಾಕ್‌ ಪ್ರಾಯೋಜಕತ್ವದ್ದೇ ಆಗಿವೆ. ಐಸಿಸಿಗೆ 2007ರಲ್ಲಿ ಅದು ಅಧಿಕೃತ ಪ್ರಾಯೋಜಕ ಆಯಿತು. 
ಅಂತಾರಾಷ್ಟ್ರೀಯ ಕ್ರಿಕೆಟ್‌‌ ಆಟಗಾರರಾದ ಶ್ರೀಲಂಕಾದ ಕ್ಯಾಪ್ಟನ್ ಮಹೇಲ ಜಯವರ್ಧನೆ, ಶ್ರೀಲಂಕಾದ ಕ್ರಿಕೆಟಿಗರಾದ ಸನತ್ ಜಯಸೂರ್ಯ, ಅಂಜಂತಾ ಮೆಂಡಿಸ್, ಭಾರತೀಯ ಕ್ಯಾಪ್ಟನ್‌ಗಳಾದ ಮಹೇಂದ್ರ ಸಿಂಗ್ ಧೋನಿ ಮತ್ತು ರಾಹುಲ್ ದ್ರಾವಿಡ್, ಬಾಂಗ್ಲಾದೇಶೀಯ ಕ್ಯಾಪ್ಟನ್‌ರಾದ ಮೊಹಮ್ಮದ್ ಆಶ್ರಫಲ್, ಬಾಂಗ್ಲಾದೇಶೀ ಕ್ರಿಕೆಟಿಗರಾದ ಮೊಹಮ್ಮದ್ ರಫೀಕ್ ಮತ್ತು ಹಬೀಬುಲ್ ಬಶರ್, ರೀಬಾಕ್ ಜೊತೆ ಒಪ್ಪಂದ ಮಾಡಿಕೊಂಡಿದ್ದಾರೆ. ಅವರಿಗೆ ರೀಬಾಕ್ ಕ್ರಿಕೆಟ್ ಶೂಗಳನ್ನು ಒದಗಿಸಲಾಗುತ್ತದೆ ಮತ್ತು ಧೋನಿಗೆ ರೀಬಾಕ್ ಬ್ರಾಂಡ್‌ ಇರುವ ಕ್ರಿಕೆಟ್ ಬ್ಯಾಟ್‌ಗಳನ್ನು ಒದಗಿಸಲಾಗುತ್ತದೆ.ರೀಬಾಕ್ ಜೊತೆ ಒಪ್ಪಂದವಾದ ಇತ್ತೀಚಿನ ಕ್ರಿಕೆಟಿಗರೆಂದರೆ ಯುವರಾಜ್ ಸಿಂಗ್ ಮತ್ತು ಯೂಸುಫ್ ಪಠಾಣ್.
ರಾಪ್ ಸಂಗೀತಗಾರ ಜೇ-ಝಡ್ ರೀಬಾಕ್‌ನಿಂದ ಸಿಗ್ನೇಚರ್ ಶೂ ಪಡೆದ ಮೊದಲ ಅಥ್ಲೀಟ್ ಅಲ್ಲದ ವ್ಯಕ್ತಿ. "ಎಸ್‌. ಕಾರ್ಟರ್ ಕಲೆಕ್ಷನ್ ಬೈ ರೀಬಾಕ್" ಅನ್ನು 2003ರ ನವೆಂಬರ್ 21ರಂದು ಉದ್ಘಾಟಿಸಲಾಯಿತು ಮತ್ತು ಎಸ್‌. ಕಾರ್ಟರ್ ಸ್ನೀಕರ್ ಕಂಪನಿಯ ಇತಿಹಾಸದಲ್ಲಿಯೇ ಅತಿಶೀಘ್ರದಲ್ಲಿ ಮಾರಾಟವಾದ ಶೂ ಆಯಿತು. ನಂತರದಲ್ಲಿ, ರೀಬಾಕ್ 50 ಸೆಂಟ್  ರಾಪರ್ ಜೊತೆ ಒಂದು ಮಾದರಿಯ ಜಿ-ಯುನಿಟ್ ಸ್ನೀಕರ್‌ಗಳನ್ನು ಬಿಡುಗಡೆ ಮಾಡಲು ಒಪ್ಪಂದವನ್ನು ಮಾಡಿಕೊಂಡಿತು. ಜೊತೆಗೆ ಕಲಾವಿದರಾದ ನೆಲ್ಲಿ ಮತ್ತು ಮಿರಿ ಬೆನ್‌-ಅರಿ ಕಂಪನಿಯ ವಕ್ತಾರರಾದರು.  ರೀಬಾಕ್ ಸ್ಕಾರ್ಲೆಟ್ ಜೊಹಾನ್ಸನ್‌ ಜೊತೆಗೂ ಒಪ್ಪಂದವನ್ನು ಮಾಡಿಕೊಂಡಿತು ಮತ್ತು ಅವಳ ಹೊಸ ಮಾದರಿಯ ತೊಡುಗೆಗಳನ್ನು ಪರಿಚಯಿಸಿತು. ಆ ಮಾದರಿಯ ಪಾದರಕ್ಷೆಗಳನ್ನು ಸ್ಕಾರ್ಲೆಟ್ ಹಾರ್ಟ್ಸ್ ಎಂದೇ ಕರೆಯಿತು, ಅವು ಆರ್‌ಬಿಕೆ ಲೈಫ್‌ಸ್ಟೈಲ್ ಕಲೆಕ್ಷನ್‌‌ ಗಳಾಗಿದ್ದವು.





















































