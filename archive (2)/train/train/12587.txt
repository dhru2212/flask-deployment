ಅಬ್ದುಲ್ ಖವಿ ದೇಸನವಿ, ಒಬ್ಬ ಭಾರತೀಯ ಉರ್ದು ಬರಹಗಾರ, ವಿಮರ್ಶಕ, ಗ್ರಂಥಕಾರ ಮತ್ತು ಭಾಷಾಶಾಸ್ತ್ರಜ್ಞ. ಅವರು ಉರ್ದು ಸಾಹಿತ್ಯದ ಬಗ್ಗೆ ಹಲವು ಪುಸ್ತಕಗಳನ್ನು ಬರೆದಿದ್ದಾರೆ. ಅವರ ಪ್ರಮುಖ ಕೆಲಸವೆಂದರೆ ಮೌಲಾನಾ ಅಬ್ದುಲ್ ಕಲಾಂ ಅಜಾದ್, ಮಿರ್ಜಾ ಗಾಲಿಬ್, ಅಲಮಾ ಮುಹಮ್ಮದ್ ಇಕ್ಬಾಲ್ ಇವು ೩ ಕೃತಿಗಳು. ಅವರ ಸಾಹಿತ್ಯದ ಕೆಲಸಕ್ಕಾಗಿ ಅವರಿಗೆ ಹಲವು ಪ್ರಶಸ್ತಿಗಳನ್ನು ನೀಡಲಾಯಿತು.
ದೇಸನವಿ ಅವರು ಬಿಹಾರದ ಅಸ್ತವಾನ್ ಪ್ರದೇಶದ ಡೆಸ್ನಾ ಎಂಬ ಹಳ್ಳಿಯಲ್ಲಿ ಜನಿಸಿದರು, ಮುಸ್ಲಿಮ್ ವಿದ್ವಾಂಸ ಸೈಯದ್ ಸುಲೈಮಾನ್ ನದ್ವಿ ಕುಟುಂಬದಲ್ಲಿ ಜನಿಸಿದರು. ಇವರು ಓರ್ವ ಪ್ರಖ್ಯಾತಿ ಪಡೆದ ಇತಿಹಾಸಕಾರ ಮತ್ತು ಪ್ರವಾದಿ ಮುಹಮ್ಮದ್ ಅನುಯಾಯಿಯಾಗಿದ್ದರು. ದೇಸನವಿ ಅವರು ಸಯ್ಯದ್ ಮೊಹಮ್ಮದ್ ಸಯೀದ್ ರಾಝಾ ಅವರ ಮಗನಾಗಿದ್ದರು. ಮುಂಬೈನ ಸೈಂಟ್ ಕ್ಸೇವಿಯರ್ ಕಾಲೇಜಿನಲ್ಲಿ ಉರ್ದು, ಅರೇಬಿಕ್ ಮತ್ತು ಪರ್ಷಿಯನ್ ಭಾಷೆಗಳ ಪ್ರೊಫೆಸರ್. ದೇಸನವಿಗೆ ಇಬ್ಬರು ಸಹೋದರರು, ಹಿರಿಯ ಪ್ರೊಫೆಸರ್ ಸೈಯದ್ ಮೋಹಿ ರಾಝಾ ಮತ್ತು ಕಿರಿಯ ಸೈಯದ್ ಅಬ್ದುಲ್ ವಾಲಿ ದೇಸನವಿ.ಅನೇಕ ವಿದ್ವಾಂಸರು, ಕವಿಗಳು ಮತ್ತು ಇಂದಿನ ಶಿಕ್ಷಕರು ಭೋಪಾಲಲ್ಲಿ ತಮ್ಮ ವಿದ್ಯಾರ್ಥಿಯಾಗಿದ್ದರು, ಮತ್ತು ಹಲವಾರು ಇತರ ವಿದ್ಯಾರ್ಥಿಗಳು ಅವರ ಮಾರ್ಗದರ್ಶನದಲ್ಲಿ ಪಿಎಚ್.ಡಿ ಪದವಿಯನ್ನು ಪಡೆದರು. ಅವರು ಭಾರತದಲ್ಲಿ ಭೋಪಾಲದಲ್ಲಿ ಜುಲೈ ೭, ೨೦೧೧ ರಂದು ನಿಧನರಾದರು.
ಬಿಹಾರ ರಾಜ್ಯದ ಅರಾಹ್ ಪಟ್ಟಣದಲ್ಲಿ ದೇಸಾನವಿ ಅವರ ಪ್ರಾಥಮಿಕ ಶಿಕ್ಷಣವನ್ನು ಪಡೆದರು. ಮುಂಬೈನ ಸೈಂಟ್ ಕ್ಸೇವಿಯರ್ ಕಾಲೇಜಿನಿಂದ,ಅವರು ಪ್ರಥಮ ದರ್ಜೆಯಲ್ಲಿ ತಮ್ಮ ಪದವಿ ಮತ್ತು ಉನ್ನತ ಪದವಿಯನ್ನು ಪೂರ್ಣಗೊಳಿಸಿದರು. ಅವರು ಫೆಬ್ರವರಿ ೧೯೬೧ ರಲ್ಲಿ ಸೈಫಿಯ ಪೋಸ್ಟ್ ಗ್ರಾಜುಯೇಟ್ ಕಾಲೇಜಿನಲ್ಲಿ ಉರ್ದು ವಿಭಾಗದಲ್ಲಿ ಸೇರಿದರು. ಅವರು ಸೈಫಿಯ ಕಾಲೇಜಿನ ಉರ್ದು ವಿಭಾಗದ ಮುಖ್ಯಸ್ಥರಾಗಿದ್ದರು. ಅವರು ಭಾರತದಲ್ಲಿ ಮತ್ತು ಉರ್ದು ಜಗತ್ತಿನಲ್ಲಿ ಪ್ರಸಿದ್ಧ ಸಾಹಿತ್ಯಿಕ ವ್ಯಕ್ತಿಯಾಗಿದ್ದರು. ೧೯೯೦ ರಲ್ಲಿ ನಿವೃತ್ತಿಯಾದ ನಂತರ, ಅವರು ಅನೇಕ ಗೌರವಾನ್ವಿತ ಸ್ಥಾನಗಳನ್ನು ಹೊಂದಿದ್ದರು.
ಅವರ ಪ್ರಕಟಣೆಗಳು
