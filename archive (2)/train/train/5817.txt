ಇದು ನಿತ್ಯಹರಿದ್ವರ್ಣ ಉಷ್ಣವಲಯದ ಪೊದೆ ಸಸ್ಯ ಅಥವಾ ಸಣ್ಣ ಮರವಾಗಿದೆ. ಇದರ ಎಲೆಗಳು ಹಸಿರು ಬಣ್ಣದಲ್ಲಿರುತ್ತದೆ. ಇದು ಚೀನಿ ಅದೃಷ್ಟಅಡಿಕೆಗೆ ಹೋಲುತ್ತದೆ. ಇದರ ವೈಜ್ಞಾನಿಕ ಹೆಸರು ಕ್ಯಾಸ್ಸೆಬೇಲಾ ಥೆವೆಟಿಯಾ.
ಈ ಸಸ್ಯವು ಬಿಹಾರ, ದೆಹಲಿ, ಗುಜರಾತ್,ಪಂಜಾಬ್,ಚೀನಾ, ಬಲೂಚಿಸ್ತಾನ್, ಮಧ್ಯಪ್ರದೇಶ, ರಾಜಸ್ಥಾನ, ತಮಿಳುನಾಡು ಮತ್ತು ಉತ್ತರ ಪ್ರದೇಶಗಳಲ್ಲಿ ಪ್ರಚಲಿತದಲ್ಲಿದೆ. ಮೆಕ್ಸಿಕೋ ಮತ್ತು ಮಧ್ಯ ಅಮೇರಿಕಾದಾದ್ಯಂತ ಇದು ಒಂದು ಸ್ಥಳೀಯ ವಿಷಕಾರಿ ಸಸ್ಯವಾಗಿದೆ. ಈ ಸಸ್ಯವನ್ನು ಅಲಂಕಾರಿಕ ವ್ಯಾಪರಕ್ಕಾಗಿ ಬಳಸಲಾಗುತ್ತದೆ. ಇದನ್ನು ವೆಸ್ಟ್ ಇಂಡೀಸ್ನ ಅದೃಷ್ಟ ಅಡಿಕೆ ಎಂದೂ ಸಹ ಕರೆಯಲಾಗುತ್ತದೆ. 
ಇದರ ಕಾಂಡವು ಬೂದು ಬಣ್ಣವನ್ನು ಹೊಂದಿರುತ್ತದೆ. ಹೂವುಗಳು ಬೇಸಿಗೆಯ ಕಾಲದಲ್ಲಿ ಅರಳುತ್ತವೆ. ಸುಧೀರ್ಘ ಕೊಳವೆಯ ಆಕಾರದ ಹಾಗೂ ಕೆಲವೊಮ್ಮೆ ಪರಿಮಳಯುಕ್ತ ಹಳದಿ ಹೂವುಗಳನ್ನು ಹೊಂದಿದೆ. ಇದರ ಫಲವು ಆಳವಾದ ಕೆಂಪು-ಕಂದು ಬಣ್ಣದಲ್ಲಿದ್ದು, ದೊಡ್ಡ ಬೀಜದಿಂದ ಸುತ್ತುವರೆಯುತ್ತದೆ. 
ಇದರ ಪ್ರಕಾಶಮಾನವಾದ ಹಳದಿ ಬಣ್ಣದ ಹೂವುಗಳನ್ನು ಧಾರ್ಮಿಕ ಉದ್ದೇಶಗಳಿಗಾಗಿ ಬಳಸಲಾಗುತ್ತದೆ. ಅದರಲ್ಲೂ ಹಿಂದೂಧರ್ಮದ ಶಿವನನ್ನು ಪೂಜಿಸುವುದಕ್ಕೆ ಬಳಸಲಾಗುತ್ತದೆ. 
