ನಿಕಾರಾಗುವ ಮಧ್ಯ ಅಮೇರಿಕದ ಅತ್ಯಂತ ದೊಡ್ಡ ರಾಷ್ಟ್ರ. ಪ್ರಾತಿನಿಧಿಕ ಪ್ರಜಾಸತ್ತಾತ್ಮಕ ಗಣರಾಜ್ಯವಾಗಿರುವ ನಿಕಾರಾಗುವ ಆ ಪ್ರದೇಶದಲ್ಲಿ ಅತಿ ವಿರಳ ಜನಸಂಖ್ಯೆಯನ್ನು ಹೊಂದಿದೆ. ನಿಕಾರಾಗುವದ ಉತ್ತರದಲ್ಲಿ ಹೊಂಡುರಾಸ್ ಮತ್ತು ದಕ್ಷಿಣಕ್ಕೆ ಕೋಸ್ಟ ರಿಕ ದೇಶಗಳಿವೆ. ಉಷ್ಣವಲಯದಲ್ಲಿನ ಈ ರಾಷ್ಟ್ರದ ಪಶ್ಚಿಮಕ್ಕೆ ಶಾಂತಸಾಗರ ಮತ್ತು ಪೂರ್ವದಲ್ಲಿ ಕೆರಿಬ್ಬಿಯನ್ ಸಮುದ್ರಗಳಿವೆ. ರಾಷ್ಟ್ರದ ರಾಜಧಾನಿ ಮನಾಗುವ ಹಾಗೂ ಅಧಿಕೃತ ಭಾಷೆ ಸ್ಪಾನಿಷ್.
