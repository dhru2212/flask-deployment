ಡಾ.ಚಂದ್ರಶೇಖರಯ್ಯ ನಂಜುಂಡಯ್ಯನವರು, ಕಲ್ಕತ್ತಾನಗರದಲ್ಲಿ ಎಂ.ಎಸ್ಸಿ ಪದವಿಯನ್ನು ಗಳಿಸಿ, ರಿಸರ್ಚ್ ಸ್ಕಾಲರ್ ಆಗಿ ಬೊಂಬಾಯಿನ ಟೆಕ್ನೊಲಾಜಿಕ ಲ್ಯಾಬೊರೇಟೊರಿಗೆ ಪಾದಾರ್ಪಣೆ ಮಾಡಿದರು. ಅವರು ಒಬ್ಬ ಸಮರ್ಥ ಸಂಶೋಧಕ, ಆಡಳಿತಗಾರ, ಪ್ರಭಾವೀ ಭಾಷಣಕಾರ, ಹಾಗೂ ಸಮರ್ಥ ಸಂಘಟಕ. ಅವರು, ಮಾರ್ಚ್, ೧೯೫೧-ಸೆಪ್ಟೆಂಬರ್, ೧೯೫೬ ವರೆಗೆ 'ಟೆಕ್ನೊಲಾಜಿಕ ಲ್ಯಾಬೊರೇಟೊರಿ'ಯ ನಿರ್ದೇಶಕರಾಗಿದ್ದರು. ಮುಂದೆ ಮುಂಬಯಿ ಟೆಕ್ಸ್‌ಟೈಲ್ ರಿಸರ್ಚ್ ಇನ್‍ಸ್ಟಿಟ್ಯೂಟ್ ನ ನಿರ್ದೇಶಕರಾಗಿ ಕೆಲಸ ಮಾಡಿದರು. ಇಂತಹ ಬಹುಮುಖ ವ್ಯಕ್ತಿತ್ವದ ಸಿ.ಎನ್, ಅಂದಿನ ಬೊಂಬಾಯಿನ ಹತ್ತಿ ಮಿಲ್ ಮಾಲೀಕರ ಮೇಲೆ ಬಹು ದೊಡ್ಡ ಪ್ರಭಾವ ಬೀರಿದ್ದರು. ಬ್ರಿಟನ್ನಿನ ಟೆಕ್ಸ್‌ಟೈಲ್ ಇನ್‍ಸ್ಟಿಟ್ಯೂಟ್ ಆಫ್ ಮ್ಯಾನ್‍ಚೆಸ್ಟರ್ ನಿಂದ ಎಫ್.ಟಿ.ಐ ಪದವಿ ದೊರೆಯಿತು.
