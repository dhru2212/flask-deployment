'ನೋಕಿಯ C2-೦೦', ಮೊಬೈಲ್ ಫೋನ್, ಇಂದಿನ ಮಾರುಕಟ್ಟೆಯಲ್ಲಿ ಬಿಕರಿಗೆ ದೊರೆಯುತ್ತಿರುವ ಹಲವಾರು ಕಂಪೆನಿಗಳ 'ಮೊಬೈ ಫೋನ್' ಗಳಿಗೆ ಹೋಲಿಸಿದರೆ, ಇಂದಿನ ದಿನಕ್ಕೆ ಅತಿ ಕಡಿಮೆ ಕ್ರಯ, ಹಾಗೂ ಹಲವಾರು ಸೌಲಭ್ಯಗಳ ಆಗರವಾಗಿರುವ ಒಂದು ವಿಶಿಷ್ಟತೆಯನ್ನು ಹೊಂದಿರುವ,ಹಾಗೂ ಅತಿ ಸೋವಿ ದರದಲ್ಲಿ ಲಭ್ಯವಿರುವ ಫೋನ್ ಎಂದು ಹೆಸರುವಾಸಿಯಾಗಿದೆ.ಇಂದಿನ 'ಮಾಹಿತಿ ತಂತ್ರಜ್ಞಾನ ಕ್ರಾಂತಿಯ ಯುಗ'ದಲ್ಲಿ ಫೋನ್ ಬಳಸದ ವ್ಯಕ್ತಿ ಅತಿ ವಿರಳ. ಈಗ ಜನ ತಮ್ಮ ಜೀವನ ನಿರ್ವಹಣೆಗಾಗಿ ದೂರದೂರದ ರಾಷ್ಟ್ರಗಳಲ್ಲಿ ತಮ್ಮ ವೃತ್ತಿಜೀವನವನ್ನು ನಡೆಸುತ್ತಿದ್ದಾರೆ. ಅವರಿಗೆಲ್ಲಾ ತಮ್ಮ ಮನೆಯವರಿಗೆ ಹಾಗೂ ವೃತ್ತಿಪರ ವಿಶಯಗಳನ್ನು ನಿಶ್ಕರ್ಷೆಮಾಡಲು ಸಂಪರ್ಕ ಅನಿವಾರ್ಯ. ಹಿಂದಿನ 'ಸ್ಥಿರ ದೂರವಾಣಿ ಎಷ್ಟೋ ವರ್ಷಗಳಿಂದ ಚಾಲನೆಯಲ್ಲಿ ಇದ್ದರೂ ಇಂದಿನ ವೇಗದ ಜೀವನಾವಶ್ಯಕ ವ್ಯವಸ್ಥೆಗೆ ಅದು ಆಷ್ಟು ಸಮರ್ಪಕಾಗಿಲ್ಲ. ಅದರಲ್ಲಿ ಹಲವಾರು ತೊಡಕುಗಳಿವೆ. ಹಾಗಾಗಿ ಚಾಲನೆಯಲ್ಲಿ ವೈವಿಧ್ಯಮಯ 'ಮೊಬೈಲ್ ಫೋನ್' ಗಳು ಮಾರುಕಟ್ಟೆಯಲ್ಲಿ ಎಲ್ಲೆಲ್ಲೂ ಕಾಣಿಸಿಕೊಳ್ಳುತ್ತಿವೆ. ಇವು ಅತಿ ಸುವ್ಯಸ್ಥಿತ, ವಿಶ್ವಸನೀಯ, ಅತಿ ಸ್ಪಷ್ಟವಾಗಿ ಕೇಳಿಸುವ, ಹಾಗೂ ಪರಿಸರ ಪ್ರೇಮಿಯಾಗಿರುವುದರಿಂದ ಎಲ್ಲರಿಗೂ ಅತಿ ಪ್ರಿಯವಾಗಿವೆ. ಇಂದು ಸುಮಾರು ಮೊಬೈಲ್ ನಿರ್ಮಾಣದ ಕಂಪೆನಿಗಳು ವಿಶ್ವದಾದ್ಯಂತ ಹೊಸ-ಹೊಸ ಆವಿಷ್ಕಾರಗಳ ಜೊತೆಯಲ್ಲಿ ಮಾರುಕಟ್ಟೆಯಲ್ಲಿ ಲಗ್ಗೆ ಇಟ್ಟಿವೆ. ಪ್ರತಿಕಂಪೆನಿಯೂ ಅವರದೇ ಆದ 'ವಿಶಿಷ್ಟ ಸ್ಕೀಂ' ಗಳನ್ನು ಘೋಶಿಸುತ್ತದೆ. ಒಂದು ಫೋನ್ ರಾತ್ರಿಮಾತಾಡಲು, ಮತ್ತೊಂದು ಹಗಲಿನಲ್ಲಿ ಮಾತಾಡಲು, ಇನ್ನೊಂದು ರಾಜ್ಯದೊಳಗೆ ಕುಟುಂಬದವರ ಜೊತೆ ಮಾತಾಡಲು ಹೀಗೆ ಪ್ರಚಲಿತದಲ್ಲಿವೆ. ಈ ಫೋನ್ ಗಳಿಗೆ ಅಳವಡಿಸುವ 'ಸಿಮ್ ಕಾರ್ಡ್' ಗಳ ಸಂಖ್ಯೆಯೂ ಒಂದಕ್ಕಿಂತ ಹೆಚ್ಚು. ಇವತ್ತಿನ ಜೀವನಶೈಲಿಗೆ ಒಂದಕ್ಕಿಂತ ಹೆಚ್ಚು ಫೋನ್ ಗಳು ಅನಿವಾರ್ಯವೆನ್ನಿಸಿವೆ. ಸಾಮಾನ್ಯವಾಗಿ 'ಎರಡು ಸಿಮ್ ಕಾರ್ಡ್' ಬಳಸುವರ ಸಂಖ್ಯೆ ಗಣನೀಯವಾಗಿ ವೃದ್ಧಿಸುತ್ತಿದೆ. 'SIM ಕಾರ್ಡ್' ಎಂದರೆ, ಮೊಬೈಲ್ ಚಂದಾದಾರರ ವಿವರಗಳನ್ನು ಒಳಗೊಂಡ ಒಂದು ಚಿಕ್ಕ ಬಿಲ್ಲೆ.
ಒಬ್ಬನೇ ವ್ಯಕ್ತಿ ಎರಡು ಫೋನ್ ಇಟ್ಟುಕೊಳ್ಳುವುದರಲ್ಲಿ ಅಸುವಿಧತೆ ಹೆಚ್ಚು. ಹೆಂಗೆಳೆಯರಿಗೆ ಇದು ಇನ್ನೂ ಹೆಚ್ಚಿನ ಸಮಸ್ಯೆ. ಅಂತಹವರಿಗಾಗಿಯೇ 'ಎರಡು ಸಿಮ್' ಅರ್ಥಾತ್ 'ಡ್ಯುಯಲ್ ಸಿಮ್ ಫೋನ್' ಗಳು ಮಾರುಕಟ್ಟೆಗೆ ಬಂದಿವೆ. ಅಂತಹ ಫೋನ್ ಗಳ ಗುಣಾವಗುಣಗಳು ಹೀಗಿವೆ.
ಇದೊಂದು ಅಗ್ಗದ ಫೋನ್. . ಪ್ರಮುಖ ಆಕರ್ಷಣೆ, 'ಎರಡು ಸಿಮ್ ಕಾರ್ಡ್ ಗಳ ಸೌಲಭ್ಯ'. ಒಟ್ಟಿನಲ್ಲಿ ಅತಿ ಚಿಕ್ಕ ಫೋನ್ ಆದರೂ ಹಲವಾರು ಸವಲತ್ತುಗಳಿವೆ.

