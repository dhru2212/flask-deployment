
ಶಾಮಾಚಾರರ ಹುಟ್ಟೂರು, ಬೆಂಗಳೂರಿನ ಹತ್ತಿರದ ವಿಜಯಪುರ ದಲ್ಲಿ ೧೯೫೧ ರಲ್ಲಿ ಜನಿಸಿದರು. ಕೆನ್ ಕಲಾ ಶಾಲೆ, ಯಲ್ಲಿ ಆರ್. ಎಮ್. ಹಡಪದ್--ರುದ್ರಪ್ಪ ಮಲ್ಲಪ್ಪ ಹಡಪದ್ ರವರ ಶಿಷ್ಯರಾಗಿ ಕಲಿತರು. ಡ್ರಾಯಿಂಗ್ ಮತ್ತು ಪೇಯಿಂಟಿಂಗ್ ಆರ್ಟ್ ಮಾಸ್ಟರ್ ಪದವಿಯಲ್ಲಿ, Rank ವಿಜೇತರು. ಕರ್ನಾಟಕ ಲಲಿತಕಲಾ ಅಕಾಡೆಮಿಯ ಮೆರಿಟ್ ವಿದ್ಯಾರ್ಥಿವೇತನಕ್ಕೆ ಪಾತ್ರರಾಗಿ, ಬರೋಡನಗರದ ಫ್ಯಾಕಲ್ಟಿ ಆಫ್ ಫೈನ್ ಆರ್ಟ್ಸ್ ನಲ್ಲಿ, ಖ್ಯಾತ ಪ್ರೊ. ಕೆ. ಜಿ. ಸುಬ್ರಹ್ಮಣ್ಯನ್, ಅವರ ವಿದ್ಯಾರ್ಥಿಯಾಗಿ, ದೃಶ್ಯ ಗ್ರಹಣ ಹಾಗೂ ದೃಶ್ಯ ಸಾಹಿತ್ಯ ವನ್ನು ಅಭ್ಯಸಿಸಿದರು.
ಶ್ರೀ. ಎನ್. ಮರಿಶಾಮಾಚಾರ್, ವರ್ಣಚಿತ್ರ, ಶಿಲ್ಪಕಲಾಮಾಧ್ಯಮದಲ್ಲಿ ವೈವಿಧ್ಯಮಯ ಸಾಧನೆಗಳನ್ನು ಸಾಧಿಸಿ, ಕಲೆಗೆ ಸಂಬಂಧಿಸಿದ ೨೦ ಅತ್ಯುತ್ತಮ ಪುಸ್ತಕಗಳನ್ನು ರಚಿಸಿ, ಪ್ರಮುಖ ಕನ್ನಡ ಕಲಾಪುಸ್ತಕಗಳಿಗೆ ಸಂಪಾದಕರಾಗಿ, ಕಲಾಶಿಬಿರಗಳ ಸಮರ್ಥ ಆಯೋಜಕರಾಗಿ, ಲಲಿತಕಲಾ ಅಕಾಡೆಮಿಗಳ ಸದಸ್ಯರಾಗಿ, ಪ್ರತಿಭೆ, ವಿದ್ವತ್ತು, ಮತ್ತು ಸಂಘಟನಾಶಕ್ತಿಗಳ ವಿಶೇಷಸಾಮರ್ಥ್ಯವನ್ನು ಮೈಗೂಡಿಸಿಕೊಂಡು, ಬೆಳೆಯುತ್ತಿರುವ ಈ ಕಲಾತಪಸ್ವಿಯ ವಿಷಯವನ್ನು ಎಲ್ಲಾ ಕನ್ನಡಿಗರೂ ತಿಳಿಯಲೇಬೇಕಾಗಿದೆ. ಪ್ರಸ್ತುತದಲ್ಲಿ ಶಾಮಾಚಾರ್ ಕರ್ನಾಟಕ ಕಲಾ ಗ್ರಾಮದ, ವಿಶೇಷ ಕರ್ತವ್ಯಾಧಿಕಾರಿಯಾಗಿ, ಕಾರ್ಯನಿರ್ವಹಿಸುತ್ತಿದ್ದಾರೆ. ಆಪ್ತಗೆಳೆಯರು ಅವರನ್ನು ಮರಿ, ಯೆಂದೇ ಕರೆಯುತ್ತಾರೆ. ಮರಿಯವರು ಒಳ್ಳೆಯ ಫೋಟೋಗ್ರಾಫರ್ ಕೂಡ. ಮೇಲಿನ ಎಲ್ಲಾ ಗತಿವಿಧಿಗಳನ್ನೂ ತಮ್ಮ ಸ್ವ-ಇಚ್ಛೆಯಿಂದಲೇ ಕೈಗೊಂಡಿದ್ದಾರೆ, ಹಾಗೂ ಆ ಕ್ಷೇತ್ರದಲ್ಲಿ ಅಗಾಧ ಸಾಧನೆಯನ್ನು ಮಾಡಿದ್ದಾರೆ.
ಆಧುನಿಕ ಹಾಗೂ ಸಮಕಾಲೀನ ಕರ್ನಾಟಕಕಲೆಯ ಸಂಘಟಿತ ಸಂಸ್ಥೆಯಾದ, ಸಂಯೋಜಿತ ಸಂಸ್ಥೆಯನ್ನು ಹುಟ್ಟು ಹಾಕುವುದರಲ್ಲಿ ಇವರೂ ಒಬ್ಬ ಪ್ರಮುಖರು. ಕೆಂದ್ರ ಲಲಿತಕಲಾ ಅಕಾಡಮಿಯ ಸುದೀರ್ಘ ಕಾಲದಿಂದ ಕರ್ನಾಟಕದ ಸದಸ್ಯರಾಗಿ ಕಾರ್ಯ ನಿರ್ವಹಿಸುತ್ತಿದ್ದಾರೆ. ಕಲಾ-ಇತಿಹಾಸವನ್ನು ಅಭ್ಯಸಿಸುವ ವಿಧ್ಯಾರ್ಥಿಗಳಿಗೆ ಮರಿಶಾಮಾಚಾರ್ ರವರು, ಬರೆದಿರುವ ಕಲಾವಿಷಯಕ ಗ್ರಂಥಗಳು. ಗ್ರಂಥಗಳ ಸಂಪಾದಕರುಗಳ ರಷ್ಟು ಕಲಾವಿಷಯಕ ಗ್ರಂಥಗಳ ಲೇಖಕರು. ಅನೇಕ ಮಹತ್ವದ ಪ್ರಕಟಣೆಗಳಿಗೆ, ಮುಖಪುಟ ವಿನ್ಯಾಸಕ, ರಾಗಿ ಅವುಗಳ ಕಲಾತ್ಮಕತೆಯ ಮಟ್ಟವನ್ನು ಹೆಚ್ಚಿಸಲು ಕಾರಣರಾಗಿದ್ದಾರೆ.
- ಇವಲ್ಲದೆ ಅನೇಕ ಪ್ರಮುಖ ಕನ್ನಡ ಕಲಾಪುಸ್ತಕಗಳಿಗೆ ಸಹಸಂಪಾದಕರಾಗಿದ್ದರು. ವರ್ಣಚಿತ್ರಕಲೆ, ಶಿಲ್ಪಕಲೆಗಳ, ಬಗ್ಗೆ ಪುಸ್ತಕಗಳ ರಚನೆ ಮಾಡಿದ್ದಾರೆ.
ಪ್ರಾರಂಭದ ಚಿತ್ರಗಳಲ್ಲಿ ಜಾನಪದ ಹಾಗೂ ಚಿಕಣಿ ಚಿತ್ರಗಳ ಪ್ರಭಾವ ಇದ್ದರೂ, ಅಲಂಕಾರದ ಹೂವುಗಳು, ಟೆಕ್ಸ್ ಟೈಲ್ಸ್ ನ ಅಲಂಕರಣ, ವ್ಯಕ್ತಿಚಿತ್ರಗಳು, ಪ್ರಮುಖಪಾತ್ರವನ್ನು ವಹಿಸಿವೆ. ಹೆಣ್ಣು ಮತ್ತು ಬೆಕ್ಕು-ಅವರ ಇತ್ತೀಚಿನ ಪ್ರದರ್ಶನದಲ್ಲಿ ಹೆಚ್ಚಾಗಿ ಕಾಣುತ್ತವೆ. ಒಳಾಂಗಣ, ಹೊರಂಗಣದ ಆಕಾರಗಳ ರಚನೆ, ವಿಶಿಷ್ಟವಾದ ಸಂಯೋಜನೆಗಳನ್ನು ಅವರ ಕಲಾಕೃತಿಗಳಲ್ಲಿ ನಾವು ಕಾಣಬಹುದು.
ಮರಿ ಯವರು ಮೇಲೆ ತಿಳಿಸಿದ ಹಲವಾರು ಸಂಘಟನೆಗಳಲ್ಲಿ ಕಲಾವಿದರಾಗಿ, ಕಲಾಸಾಹಿತಿಯಾಗಿ, ಸಂಘಟಕರಾಗಿ, ಪಾಲ್ಗೊಂಡಿದ್ದಾರೆ.
೧೯೭೯ ರಲ್ಲಿ, ಲಲಿತಕಲಾ ಅಕಾಡಮಿ ಯಲ್ಲಿ ಕಲಾವಿದನಾಗಿ ಸೇರಿದಾಗಿನಿಂದಲೂ ತಮ್ಮ ಕಲಾಸ್ನೇಹಿತರೊಡನೆ ಇಟ್ಟುಕೊಂಡಿರುವ ಒಡನಾಟ ವಿಶಿಷ್ಟವಾದದ್ದು. ಅಗಾಧ ಕ್ರಿಯಾಶೀಲತೆ, ಪ್ರಬುದ್ಧ ಚಿಂತನೆ, ಸ್ನೇಹಶೀಲ ಗುಣಗಳಿಂದಾಗಿ ಕಲಾವಿದರ ಮನದಲ್ಲಿ ಗಟ್ಟಿಯಾಗಿ ಮನೆ ಮಾಡಿದ್ದಾರೆ. ಸಾಮಾಜಿಕ ಪರಿಸರದ ಚಿತ್ರಣವನ್ನು ತಮ್ಮ ಕಲಾಕೃತಿಗಳಲ್ಲಿ ಅಭಿವ್ಯಕ್ತಿಸುವ ಅವರು, ೩ ಮಾಧ್ಯಮಗಳಲ್ಲೂ, ಭಿನ್ನ ವಸ್ತುಗಳನ್ನು ನಿರ್ವಸಿಸುವ ರೀತಿ ಅನನ್ಯ.
'ಜೆ.ಸಿ.ರಸ್ತೆ'ಯಲ್ಲಿರುವ, 'ಕನ್ನಡ ಭವನದ ನಯನ ಸಭಾಂಗಣ'ದಲ್ಲಿ, ಹಮ್ಮಿಕೊಂಡ 'ಪ್ರಶಸ್ತಿ ಪ್ರದಾನ ಕಾರ್ಯಕ್ರಮ' ರವಿವಾರ, ೨೦, ಜೂನ್, ೨೦೧೦ ರಂದು ಬೆಳಿಗ್ಯೆ, ೧೧ ಗಂಟೆಗೆ ಜರುಗಿತು. 'ಹೆಬ್ಬಾರ್ ಬಳಗ', ಹಮ್ಮಿಕೊಂಡ ಈ ಕಾರ್ಯಕ್ರಮದಲ್ಲಿ 'ಪ್ರಶಸ್ತಿ-ವಿಜೇತ 'ರಿಗೆ 'ಒಂದು ಲಕ್ಷ ರೂಪಾಯಿಗಳ ನಗದು ಬಹುಮಾನ', ಹಾಗೂ 'ಸ್ಮೃತಿ ಫಲಕ'ವನ್ನು ಕೊಟ್ಟು ಸನ್ಮಾನಿಸಲಾಯಿತು.
ಶ್ರೀಯುತರು ಏಪ್ರಿಲ್ ೦೩, ೨೦೧೩ ರಂದು ಬೆಂಗಳೂರಿನಲ್ಲಿ ನಿಧನ ಹೊಂದಿದರು.
