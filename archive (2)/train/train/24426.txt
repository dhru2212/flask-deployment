ಪ್ರಕೃತಿ ನಮಗೆ ಹತ್ತಾರು ಹಣ್ಣು ಹಂಪಲುಗಳನ್ನು ನೀಡಿದೆ.ಅವುಗಳಲ್ಲಿ ಬಕುಲದ ಹಣ್ಣು ಸಹ ಒಂದು.ಜನವರಿಯಿಂದ ಮೇ ತಿಂಗಳವರೆಗೆ ದೊರಕುವ ಬಕುಲದ ಹಣ್ಣನ್ನು ಆಂಗ್ಲ ಭಾಷೆಯಲ್ಲಿ 'ಸ್ಪ್ಯಾನಿಷ್ ಚೆರ್ರಿ ಎಂದು ಕರೆಯುತ್ತಾರೆ.ಇದರ ಸಸ್ಯ ಶಾಸ್ತ್ರೀಯ ಹೆಸರು 'ಮಿಮುಸೋಪ್ಸ್ ಎಲಂಗಿ'. ಭಾರತವೇ ಮೂಲ ಆದ ಬಕುಲವನ್ನು ರಂಜಲು,ಪಗಡೆ ಮರ,ಕೇಸರ ಏಲಂಗಿ ಎಂದೂ ಕರೆಯುತ್ತಾರೆ.
ನಕ್ಷ್ಹತ್ರಾಕಾರದ ಸುಗಂದಿ ಬಿಳಿ ಹೂಗಳೂ,ಹೊಳಪಿನ ಹಸಿರು ಕಾಯಿಗಳು ಪಕ್ವಗೊಂಡು ಕೇಸರಿ ಹಣ್ಣಾಗುತ್ತದೆ.ಇವು ಸವಿಯಾಗಿರುತ್ತವೆ.ಪ್ರತೀ ಹಣ್ಣಿನಲ್ಲು ಸಪೊಟಾ ಬೀಜಾಕ್ರುತಿಯ ಕಂದು ಬಣ್ಣದ ಬೀಜವಿರುತ್ತದೆ.ಚೆಂದದ ಹೂಗಳನ್ನು ಮಾಲೆ ಮಾಡಿ ಬಿಟ್ಟರೆ ಬಹಳ ದಿನದವರೆಗೂ ಬಾಡುವುದಿಲ್ಲ. 
