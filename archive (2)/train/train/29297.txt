ಕವಡೆಗಳು ಉದರಪಾದಿಗಳಲ್ಲಿ ಒಂದಾದ ಸೈಪ್ರಿಡೀ ಕುಟುಂಬಕ್ಕೆ ಸೇರಿದ ಮನೋಹರವಾದ ಮೃದ್ವಂಗಿಗಳು. ಇವು ಉಷ್ಣವಲಯದ ಕಡಲವಾಸಿಗಳೆಂದು ಪ್ರಖ್ಯಾತಿಯಾಗಿದ್ದರೂ ಕೆಲವು ಅಪೂರ್ವ ಜಾತಿಯ ಕವಡೆಗಳು ಸಮಶೀತೋಷ್ಣವಲಯ ಹಾಗೂ ಶೀತವಲಯಗಳಲ್ಲೂ ಕಂಡುಬರುತ್ತವೆ. ಇವು ಶಾಂತಸಾಗರ ಮತ್ತು ಹಿಂದೂ ಮಹಾಸಾಗರಗಳಲ್ಲಿರುವ ಹವಳದ ದ್ವೀಪಗಳ ಆಳವಿಲ್ಲದ ನೀರಿನಲ್ಲಿ ವಿಪುಲವಾಗಿ ದೊರೆಯುತ್ತವೆ. ಆಸ್ಟ್ರೇಲಿಯದ ಗ್ರೇಟ್ ಬ್ಯಾರಿಯರ್ ರೀಫ್ ದೇಶ ಕವಡೆಗಳ ಅಚ್ಚುಮೆಚ್ಚಿನ ಬೀಡು. ಇವು ಸಾಮಾನ್ಯವಾಗಿ ಹವಳದ ದಿಣ್ಣೆಯಲ್ಲಿರುವ ಸ್ಥಳಗಳಲ್ಲಿ ಹೇರಳವಾಗಿಯೂ ಕಲ್ಲುಬಂಡೆಗಳುಳ್ಳ ಸಮುದ್ರ ತಳದಲ್ಲಿ ವಿರಳವಾಗಿಯೂ ವಾಸಿಸುತ್ತವೆ.

File:A print from 1845 shows cowry shells being used as money by an Arab trader.jpg| ಕವಡೆಗಳನ್ನು ಹಣವಾಗಿ ಬಳಸುತ್ತಿರುವ ಅರಬ್ ವರ್ತಕನ ೧೮೪೫ರ ಚಿತ್ರ.
File:Antiquities of the southern Indians, particularly of the Georgia tribes .jpg| ದಕ್ಷಿಣ ಭಾರತೀಯರ ಮುಖ್ಯವಾಗಿ ಜಾರ್ಜಿಯಾ ಪಂಗಡಗಳ ಪ್ರಾಚೀನ ಭಂಡಾರ 
File:Cowrie shells - sozhi roll of 3.jpg| ಮೂರರ ಗರವನ್ನು ಸೂಚಿಸುವ ದಾಳವಾಗಿ ಬಳಕೆಯಾದ ಕವಡೆಗಳು

