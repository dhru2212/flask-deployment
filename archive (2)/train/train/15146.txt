
ಜಬ್ ತಕ್ ಹೆ ಜಾನ್ ಒಂದು ೨೦೧೨ರ ಯಶ್ ಚೋಪ್ರಾ ನಿರ್ದೇಶಿತ, ಮತ್ತು ಆದಿತ್ಯ ಚೋಪ್ರಾ ಬರೆದು, ಅವರ ನಿರ್ಮಾಣ ಲಾಂಛನ ಯಶ್ ರಾಜ್ ಫ಼ಿಲ್ಮ್ಸ್ ನಡಿಯಲ್ಲಿ ನಿರ್ಮಿಸಿದ ಭಾರತೀಯ ಪ್ರೇಮ ನಾಟಕಾಧಾರಿತ ಚಲನಚಿತ್ರ. ಶಾರುಖ್ ಖಾನ್, ಕಟ್ರೀನಾ ಕೈಫ಼್ ಮತ್ತು ಅನುಷ್ಕಾ ಶರ್ಮಾ ಮುಖ್ಯ ಪಾತ್ರಗಳಲ್ಲಿದ್ದಾರೆ; ಇದು ಖಾನ್ ಮತ್ತು ಕೈಫ಼್ ನಡುವಣ ಮೊದಲ ಸಹಯೋಗ ಮತ್ತು ಖಾನ್ ಹಾಗು ಶರ್ಮಾಗೆ ಎರಡನೇ ಸಹಯೋಗ . ಯಶ್ ಚೋಪ್ರಾ ವೀರ್-ಜ಼ಾರಾದ ಎಂಟು ವರ್ಷ ನಂತರ ನಿರ್ದೇಶನಕ್ಕೆ ಮರಳಿದರು ಮತ್ತು ಇದು ೨೧ ಅಕ್ಟೋಬರ್ ೨೦೧೨ರಂದು ಅವರ ಮರಣಕ್ಕೆ ಮೊದಲು ಅವರ ಕೊನೆಯ ಚಿತ್ರವಾಗಿತ್ತು.
