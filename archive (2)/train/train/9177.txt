ರಾಜಕುಮಾರಿಯ ದಿನಚರಿಗಳು  ಒಂದು ಗಮನಾರ್ಹವಾದ ಕಾದಂಬರಿಯ ಸರಣಿ ಅಥವಾ ಮಾಲಿಕೆ, ಇದು ಚಿಕ್-ಲಿಟ್ ಮತ್ತು YA ಕಲ್ಪಿತಸತ್ಯ ದ ಶೈಲಿ ಅಥವಾ ಪ್ರಕಾರದಲ್ಲಿ ಮೆಗ್ ಕ್ಯಾಬಟ್ ಬರೆದದ್ದು ಮತ್ತು ಈ ಶೀರ್ಷಿಕೆ ಅಡಿಯಲ್ಲಿ ಇದರ ಪ್ರಥಮ ಸಂಪುಟ 2000ರಲ್ಲಿ ಪ್ರಕಟವಾಯಿತು. ಅನೇಕ ಕಾದಂಬರಿಗಳಂತೆ ರಾಜಕುಮಾರಿಯ ದಿನಚರಿಗಳು ಅಧ್ಯಾಯದ ಪ್ರಕಾರವಿರದೆ ದಿನಚರಿಯಲ್ಲಿ ಎಷ್ಟೆಷ್ಟು ದಾಖಲಾಗಿದೆಯೋ ಆ ಪ್ರಕಾರ ವಿಂಗಡನೆಗೊಂಡಿದೆ.
ಈ ಕಾದಂಬರಿ ಸರಣಿ ಬರೆಯಲು ತಮಗೆ ಪ್ರೇರಣೆಯಾಗಿದ್ದು ತನ್ನ ತಂದೆ ತೀರಿ ಹೋದ ಬಳಿಕ ತನ್ನ ತಾಯಿ ತನ್ನ ಶಿಕ್ಷಕರೊಬ್ಬರ ಜೊತೆ ಡೇಟಿಂಗ್ ಮಾಡುತ್ತಿದ್ದ ಘಟನೆ, ಕಾದಂಬರಿಯಲ್ಲಿ ಮಿಯಾದ ತಾಯಿ ಮಾಡಿದಂತೆ, ಎಂದು ವೆಬ್ ಸೈಟ್‌ನಲ್ಲಿ ಕಾದಂಬರಿಗಾರ್ತಿ ಕ್ಯಾಬಟ್ ಬರೆದುಕೊಂಡಿರುತ್ತಾರೆ. ತಾನು ಚಿಕ್ಕವಳಿದ್ದಾಗ, ತಾನೊಂದು ರಾಜಕುಮಾರಿ, ರಾಜ ಮತ್ತು ರಾಣಿ ನನ್ನ ನಿಜವಾದ ತಂದೆ ತಾಯಿಗಳು ಅವರು ಶೀಘ್ರವೇ ಬಂದು ನನ್ನನ್ನು ಕರೆದುಕೊಂಡು ಹೋಗುತ್ತಾರೆ ಮತ್ತು ಆಗ ಎಲ್ಲರೂ ನನ್ನ ಬಳಿ ಒಲವಿನಿಂದಿರುತ್ತಾರೆ, ನಾವು ಸುಖವಾಗಿ ಬಾಳಬಹುದು ಎಂದು ಯಾವಾಗಲೂ ಹೇಳುತ್ತಿದ್ದೇನಂತೆ, ಆ ಕಾರಣದಿಂದಲ್ಲೇ ರಾಜಕುಮಾರಿಯ ಪಾತ್ರದ ಬಗ್ಗೆ ನನಗೆ ಒಂಥರಾ ಅಕ್ಕರೆ ಆದುದರಿಂದ ಪುಸ್ತಕದಲ್ಲಿ ಆ ಪಾತ್ರವನ್ನು ಆನಂದ ಮತ್ತು ಪಾರದರ್ಶತೆಗಾಗಿ ಅದನ್ನು ಅಂಟಿಸಿರುವುದು. ಹೀಗೆ ರಾಜಕುಮಾರಿಯ ದಿನಚರಿಗಳು ಜನಿಸಿದ್ದು ಎನ್ನುತ್ತಾರೆ. 
ಈ ಪುಸ್ತಕದಲ್ಲಿ ಸಂಸ್ಕೃತಿಯ ಅನೇಕ ಉಲ್ಲೇಖಿತಗಳಿವೆ ಅವುಗಳಲ್ಲಿ ಗಾಯಕರ ಬಗ್ಗೆ, ಚಲನಚಿತ್ರಗಳ ಬಗ್ಗೆ ಮತ್ತು ಆಧುನಿಕ ಸಂಸ್ಕೃತಿಯ ಕಾರ್ಯನೀತಿಗಳ ಒಲವಿನ ಬಗ್ಗೆ ಮಾಹಿತಿಯಿದೆ. ಆದರೆ ಅನೇಕ ವಿಮರ್ಶಕರು ಈ ಪರಿಯ ಕಥನ ಶೈಲಿಯನ್ನು ನಿಷ್ಕರುಣದಿಂದ ಕಂಡಿದ್ದಾರೆ. ಇದಕ್ಕೆ ಸ್ಪಂದಿಸಿ, ಕ್ಯಾಬಟ್ ಇಂಗ್ಲೀಷ್ ಶಿಕ್ಷಕಿಯ ಪಾತ್ರದ ಮೂಲಕ ರಾಜಕುಮಾರಿಯ ತರಬೇತಿ ನಲ್ಲಿ ಮಿಯಾಳ ಬರವಣಿಗೆಯನ್ನು ಟೀಕಿಸುವಂತೆ ಚಿತ್ರಿಸಿ ಅದರಲ್ಲಿ ಮಿಯಾಳು "ಸಮರ್ಥ ಪಾಪ್ ಸಂಸ್ಕೃತಿಯ ಉಲ್ಲೇಖಗಳ" ಮೇಲೆ ತುಂಬಾ ಅವಲಂಬಿಸಿದ್ದೀಯ ಎಂದು ಹೇಳಿಸುತ್ತಾಳೆ. 
ಮಿಯಾ 18ನೇ ವಯಸ್ಸಿಗೆ ಕಾಲಿಡುತ್ತಿದ್ದಂತೆ ಈ ಮಾಲಿಕೆಯು ಕೂಡ ತನ್ನ ಹತ್ತನೇ ಪುಸ್ತಕದೊಡನೆ ಮುಕ್ತಾಯಗೊಳ್ಳುತ್ತದೆ ಎಂದು ಕ್ಯಾಬಟ್ ಹೇಳಿಕೆಯನ್ನಿತ್ತಳು. ಆದಾಗ್ಯೂ, ಭವಿಷ್ಯತ್ತಿನಲ್ಲಿ ತಾನು ಮಿಯಾಳ ಬದುಕಿಗೆ ಆಗಾಗ ಭೇಟಿ ಕೊಡುವುದಾಗಿಯೂ ಹೇಳುತ್ತಾಳೆ.
ಸುಮಾರಾದ ಗುಣದ ಹದಿಹರೆಯದವಳಾದ ಮಿಯಾಳ ಪ್ರಾಯದ ಸಂಕ್ಷೋಭೆಗಳನ್ನೊಳಗೊಂಡ ಕಥೆ, ಭವ್ಯ ಪರಂಪರೆಯ ರಾಜವಂಶದ ಕುಲದ ರಾಜಕುಮಾರಿಯ ಕಥೆ ಚಾಲ್ತಿಯಲ್ಲಿರುವ ಪತ್ರಿಕೆ ಅಥವಾ ನಿಯತಕಾಲಿಕದಲ್ಲಿ ದಾಖಲೆಗೊಂಡಿರುತ್ತದೆ ಮತ್ತು ಅದರಲ್ಲಿ ಅವಳ ಹದಿಹರೆಯದ ಕೋಪ-ತಾಪ, ಪ್ರೀತಿ ಮತ್ತು ನಂಬಿಕೆದ್ರೋಹ ಮುಂತಾದವುಗಳನ್ನು ತೀಕ್ಷ್ಣ ಅನಿಸಿಕೆಯಲ್ಲಿ ಪರಿಶೋಧಿಸಲಾಗಿದೆ.
ಮಿಯಾ ಥರ್ಮೊಪಾಲಿಸ್ ಹೆಸರಿನೊಡನೆ ಗುರುತಿಸಲು ಆದ್ಯತೆ.
ರಾಕಿ ಥರ್ಮೊಪಾಲಿಸ್-ಗಿಯಾನಿನಿಗೆ ಇವಳು ತುಂಬಾ ಮುದ್ದಿನ, ಗೀಳಿನ ತಂಗಿ, ಇವಳು ಗಿಯಾನಿಯನ್ನು ಅತಿಯಾಗಿ ರಕ್ಷಿಸುತ್ತಾಳೆ, ಇದರಿಂದಾಗಿಯೇ ಇವಳ ಆಪ್ತಮಿತ್ರಳಾದ ಲಿಲ್ಲಿ ಮಾಸ್ಕೋವಿಟ್ಸ್ ಇವಳನ್ನು ಎಂಟನೇ ಪುಸ್ತಕದವರೆಗೂ "ಬೇಬಿ-ಲಿಕ್ಕರ್" ಅಥವಾ ಚಿಕ್ಕದಾಗಿ BL ಎಂದು ಉಲ್ಲೇಖಿಸುತ್ತಾಳೆ.
ಲಿಲ್ಲಿಯ ಹಿರಿಯಣ್ಣ ಮೈಖೇಲ್ ಮಾಸ್ಕೋವಿಟ್ಸ್ ಜೊತೆ ಇವಳ ಸಂಬಂದ್ಧವಿದೆ. ಅವರ ಸಂಬಂದ್ಧ ತುಂಬಾ ದಿನದ್ದು ಮತ್ತು ಅಪರೂಪಕ್ಕೊಮೊಮ್ಮೆ ಭಂಗವುಂಟಾಗುವಂತಹುದು.
ಪುಸ್ತಕ ಎಂಟರಲ್ಲಿರುವಂತೆ, ಅವನು ಒಂದು ವರ್ಷ ಅವಧಿಗಾಗಿ ಜಪಾನಿಗೆ ತೆರಳುವ ಮುನ್ನ ಅವನು ಜಿಡಿಥ್ ಗರ್ಷನರ್ ಜೊತೆ ಸಂಬಂದ್ಧ ಹೊಂದಿದ್ದರಿಂದ ಅವನ "ವಿಶ್ವಾಸಘಾತುಕತನದಿಂದ" ಕೋಪಗೊಂಡು ಅವನು ಕೊಟ್ಟಿದ್ದ ಹಿಮದ ಹರಳುಗಳ ಕಂಠಹಾರವನ್ನು ಮಿಯಾ ಎಸೆದು ಬಿಟ್ಟಳು. ಜಪಾನಿನಲ್ಲಿ ಮೈಖೇಲ್ ರೋಬೋಟಿಕ್ ಕೈಯ ಮಾತೃಕೆಯೊಂದನ್ನು ಸಿದ್ಧಪಡಿಸಿದ, ಜಪಾನೀ ಕಂಪನಿಯು ಇದನ್ನು ಹೃದಯ ಶಸ್ತ್ರಚಿಕಿತ್ಸೆಗಾಗಿ ಬಳಸುವುದಾಗಿ ಹೇಳಿತು, ತದನಂತರ ಮೈಖೇಲ್ ತಾನು ರಾಜಕುಮಾರಿಯೊಬ್ಬಳ ಡೇಟಿಂಗ್ ಮಾಡುವ ಯೋಗ್ಯತೆವುಳ್ಳವನಾಗಬೇಕೆಂಬ ಆಸೆಯಿಂದ ಪ್ರಚೋದಿತನಾಗಿ ಈ ಆವಿಷ್ಕಾರವನ್ನು ಮಾಡಿದೆನು ಎಂದು ಹೇಳುತ್ತಾನೆ. 
ಒಂಬತ್ತನೇ ಪುಸ್ತಕದಲ್ಲಿ ಮಿಯಾ ಮನೋವಿಜ್ಞಾನಿ ಡಾ.ಕ್ನುಟ್ಜ್‌ಗೆ ತಾನು ಮೈಖೇಲ್ ಮುಂದೆ ಕುಬ್ಜಳಾಗುತ್ತಿದ್ದೇನೆನ್ನುವ ಅಥವಾ ಕೀಳಿರಿಮೆ ಭಾವನೆಯನ್ನು ವ್ಯಕ್ತ ಪಡಿಸುತ್ತಾಳೆ ಮತ್ತು ಇವನಿಗಿಂತ ಉತ್ತಮನಾದವನನ್ನು ಕೂಡಿ ಇವನನ್ನು ದೂರ ಮಾಡಬೇಕೆಂದುಕೊಳ್ಳುತ್ತಾಳೆ ಹೇಗೂ ಅವನ ವಿಶ್ವಾಸ ಘಾತುಕತನ ಒಂದು ನೆಪವಾಗಿ ಇದ್ದೇ ಇತ್ತು. ಆದರೂ ಸಂಬಂದ್ಧವನ್ನು ಕಾಪಾಡಿಕೊಳ್ಳಲು ಹವಣಿಸುತ್ತಾಳೆ ಆದರೆ ಮೈಖೇಲ್ ಇದನ್ನು ತಿರಸ್ಕರಿಸುತ್ತಾನೆ; ಆನಂತರ ಪುನ: ಸ್ನೇಹಿತರೂ ಆಗುತ್ತಾರೆ. ಜಪಾನಿನಲ್ಲಿ ಮೈಖೇಲ್ ಕುಬೇರನಾಗುವ ಮೊದಲು ಇಂದ್ರಿಯ ನಿಗ್ರಹ ಮಾಡಿ ಸಂಯಮಿಗಿದ್ದನೆಂದು ಹೇಳಲಾಗುತ್ತದೆ. 
ಮಿಯಾ ಅವನ ಪ್ರಿಯಕರಳಾಗಿಯೇ ಉಳಿಯುತ್ತಾಳೆ; ಆದರೆ ಮೈಖೇಲ್ ಭಾವನೆಗಳಲ್ಲಿ ಸ್ಪಷ್ಟತೆಯಿರುವುದಿಲ್ಲ, ಆದಾಗ್ಯೂ ಇದಕ್ಕೂ ಮುನ್ನ ಅವಳನ್ನು ಮದುವೆ ಆಗಿ ಅವಳ ವಾದ್ಯ ತಂಡದೊಳಗಿರುವ ಆಸೆಯನ್ನು ಗಂಭೀರವಾಗಿಯೇ ವ್ಯಕ್ತಪಡಿಸಿದ್ದ. ಪುಸ್ತಕದ ಅಂತ್ಯದಲ್ಲಿ ಮೈಖೇಲ್ ಮಿಯಾಳನ್ನು ಚುಂಬಿಸಿ ತಾನು ಅವಳನ್ನು ಪ್ರೀತಿಸದಿರುವುದಕ್ಕೆ ಸಾಧ್ಯವೇ ಇಲ್ಲವೆಂದು ಹೇಳಿ ಅವಳನ್ನು ಕಾಯಿಸುವುದೂ ತನಗೆ ಸರಿಯಲ್ಲವೆಂದೂ ಹೇಳಿದ. ಆನಂತರ ಅವರು ದೃಢ ಸಂಬಂದ್ಧದ ದಂಪತಿಗಳಾದರು.
ಮಿಯಾ ಇವಳನ್ನು "ಗ್ರಾಂಡ್‌ಮಿರೆ" ಎಂದು ಉಲ್ಲೇಖಿಸುತ್ತಾಳೆ, ಹಾಗೆಂದರೆ ಫ್ರೆಂಚ್ ಭಾಷೆಯಲ್ಲಿ "ಅಜ್ಜಿ" ಎಂದರ್ಥ. ಕ್ಲಾರಿಸ್ಸೆ ಮಾರೀ ಗ್ರಿಮಾಳ್ಡಿ ರೆನಾಳ್ಡೋ ಜಿನೋವಿಯಾದ ರಾಣಿಯ ತಂಡದವಳು ಮತ್ತು ಮಿಯಾಳಿಗೆ ತಂದೆಯ ಕಡೆಯಿಂದ ಅಜ್ಜಿ. ಅವಳು ಯುವತಿಯಾಗಿದ್ದಾಗ ರಾಜಕುಮಾರ ರೂಪರ್ಟ್ ರೆನಾಳ್ಡೋನನ್ನು ವರಿಸಿದಳು ಅವಳಿಗೊಬ್ಬ ಮಗ ಫಿಲೀಪ್ ಎಂಬುವವನೊಬ್ಬನು ಇದ್ದನು. ಆಕೆ ಸ್ವಾಭಾವಿಕವಾಗಿ ಮಿಯಾಳ ಉದ್ದನೆಯ ಹೆಸರು ಮತ್ತು ಬಿರುದಲ್ಲಿ ಅವಳ ತಾಯಿಯ ಮನೆತನದ ಹೆಸರಾದ "ಥರ್ಮಾಪಾಲಿಸ್" ಎಂಬುದನ್ನು ಹೇಳದೆ ಬಿಟ್ಟುಬಿಡುತ್ತಾಳೆ. ಇಂಗ್ಲೀಷ್ ಗೊತ್ತಿದ್ದರೂ ಆಕೆ ಫ್ರೆಂಚ್ ಭಾಷೆಯಲ್ಲೇ ಹೆಚ್ಚು ಮಾತನಾಡುವುದು. 
ಮಿಯಾಳೊಂದಿಗೆ ಬಹಳಷ್ಟು ವಿಷಯಗಳು ಸಹಮತವಿದೆ ಆದರೂ ಮಿಯಾ ಏನಾದರು ಬೇಸರದಲ್ಲಿದ್ದರೆ ಅದನ್ನು ಲೆಕ್ಕಕ್ಕೇ ತೆಗೆದುಕೊಳ್ಳುವುದಿಲ್ಲ, ಆಗಾಗೆ ಒಬ್ಬರಿಗೊಬ್ಬರು ತಲೆ ಒಡೆದುಕೊಳ್ಳುತ್ತಾರೆ . ಆಕೆ ಎರಡು ಅರಮನೆಯಲ್ಲಿ ವಾಸಿಸುತ್ತಾಳೆ ಮತ್ತು ಅತ್ಯಂತ ಶ್ರೀಮಂತ ಬದುಕನ್ನು ಬದುಕುತ್ತಾಳೆ ಆದಾಗ್ಯೂ ಅದನ್ನು ಅವಳು ಲೆಕ್ಕಿಸುವುದಿಲ್ಲ. ಸ್ಪ್ಯಾನಿಶ್ ಬೌರ್ಬನ್ ಮತ್ತು ಇಂಗ್ಲೀಷ್ ವಿಂಡ್ಸರ್ ಕುಟುಂಬಗಳಂತಹ ರಾಜಮನೆತನದವರೊಡನೆ ಆಕೆಗೆ ಉತ್ತಮ ಸ್ನೇಹ-ಸಖ್ಯವಿದೆ. ಉಲ್ಲೇಖಿಸಬಾರದ ವಿಷಯವೆಂದರೆ ಅವಳಿಗೆ ಡ್ಯಾನಿಶ್ ರಾಜಮನೆತನದೊಂದಿಗೆ ಸಂಬಂದ್ಧವಿರುವುದು.
ಮಿಯಾಳ ಸ್ನೇಹಿತಳಾದ ಇವಳು ತುಂಬಾ ಬುದ್ಧಿವಂತಳು ಮತ್ತು ಅಭಿಪ್ರಾವುಳ್ಳವಳು. ಇವಳ ದೃಢ ನಿಲುವುಗಳಿಂದಾಗಿ ಮಿಯಾಳೂ ಇವಳೂ ಆಗಾಗ್ಗೆ ಒಬ್ಬರಿಗೊಬ್ಬರು ಗುಮ್ಮಿಕೊಳ್ಳುವುದುಂಟು ವಿಶೇಷವಾಗಿ ಲಿಲ್ಲಿ ತನ್ನ ಬಗ್ಗೆ ತುಂಬಾ ಕಟು ವಿಮರ್ಶಕಳು ಎಂದು ಗೊತ್ತಾದಾಗ. ಲಿಲ್ಲಿಯನ್ನು ಸೌಂಧರ್ಯವಂತಳು ಎಂದು ಪರಿಗಣಿಸುವ ಹಾಗಿಲ್ಲ, ಮಿಯಾ ಅವಳನ್ನು ಅಗಲವಾದ ಚಪಟೆ ಮೂಗಿನ ನಾಯಿಯ ತಳಿಯ ತರಹ ಎಂದು ವಿವರಿಸುತ್ತಾಳೆ ಆದರೂ ಲಿಲ್ಲಿಗೆ ತುಂಬು ದೇಹವಿರುವುದರಿಂದ ಅವಳಿಗೆ ಅನೇಕ ಪ್ರಣಯಿಗಳು ದೊರಕುತ್ತಾರೆ. ಲಿಲ್ಲಿ ಒಂದು ದೂರದರ್ಶನ ಶೋ "ಲಿಲ್ಲಿ ಟೆಲ್ಸ್ ಲೈಕ್ ಇಟ್ ಇಸ್" ಅನ್ನು ನಡೆಸಿಕೊಡುತ್ತಾಳೆ, ಇದರಲ್ಲಿ ಲಿಲ್ಲಿ ರಾಜಕೀಯ ಮತ್ತು ಸಾಮಾಜಿಕ ಘಟನೆಗಳನ್ನು ಚರ್ಚಿಸುತ್ತಾಳೆ.
ಮಿಯಾಳ ನಿಜವಾದ ಪ್ರೇಮಿ.
ಮಿಯಾ ಹೇಳುವಂತೆ, ಮೈಖೇಲ್ ನಾಲ್ಕನೆಯ ಶ್ರ‍ೇಣಿಯಲ್ಲಿ ಹಾಗೂ ತಾನು 1ನೇ ಶ್ರ‍ೇಣಿಯಲ್ಲಿದ್ದಾಗ, ಮೈಖೇಲ್ ತನಗೆ ಶಾಲೆಯ ಪ್ರಾಜೆಕ್ಟ್ ತಂದು ಕೊಟ್ಟ ದಿನದಿಂದ ಅವಳು ಅವನನ್ನು ಪ್ರೀತಿಸುತ್ತಿದ್ದಾಳೆ. ಮೊದಲ ಪುಸ್ತಕದ ಅಂತ್ಯದಿಂದ ಮೂರನೆಯ ಪುಸ್ತಕದವರೆಗೂ ಮಿಯಾಳಿಗೆ ಮೈಖೇಲ್ ಮೇಲೆ ಬದಲು ಬಯಸದ ಬಾಯಿಕಟ್ಟಿದ ಮೂಕ ಭಾವನೆಗಳು ಈ ಭಾವನೆಗಳಿಗೆ ಮೈಖೇಲ್ 3ನೇ ಪುಸ್ತಕದಲ್ಲಿ ಸ್ಪಂದಿಸುತ್ತಾನೆ. ಮೈಖೇಲ್ ಜಪಾನಿಗೆ ಹೋಗುವವರೆಗೂ ಅಂದರೆ ಮಿಯಾಳ ವಿಶ್ವವಿದ್ಯಾನಿಲಯದ ಅಥವಾ ಪ್ರೌಢಶಾಲೆಯ ಎರಡನೆಯ ವರ್ಷದುದ್ದಕ್ಕೂ ಅವರ ಸಂಬಂದ್ಧ ಮುಂದುವರೆಯಿತು ಆ ಅವಧಿಯಲ್ಲೇ ಮೈಖೇಲ್‌ಗೆ ಜುಡಿಥ್ ಗರ್ಷನರ್ ಜೊತೆಗಿನ ಸಂಬಂದ್ಧ ಮಿಯಾಳಿಗೆ ಗೊತ್ತಾಗಿ ಅವರ ಸಂಬಂದ್ಧ ಕಡಿದು ಬಿತ್ತು. ಆದಾಗ್ಯೂ ಮೈಖೇಲ್ ಎರಡು ವರ್ಷದ ನಂತರ ಜಪಾನಿನಿಂದ ಹಿಂದಿರುಗಿದ, ಅಷ್ಟರಲ್ಲಿ ಅವನು ರೋಬೋಟಿಕ್ ಕೈಯನ್ನು ಸಂಶೋಧಿಸಿ ಕುಬೇರನಾಗಿದ್ದನು, ಮಿಯಾ ತಾನಿನ್ನೂ ಅವನನ್ನು ಪ್ರೀತಿಸುತ್ತಿರುವುದಾಗಿ ಅವನನ್ನು ಮರೆತ್ತಿಲ್ಲವೆಂದು ಕಂಡುಕೊಂಡಳು. ಅವನು ಅವಳನ್ನು ಭೇಟಿಯಾದಾಗಲೆಲ್ಲಾ ಚೆಲ್ಲಾಟವಾಡುತ್ತಿದ್ದನು ಮತ್ತು ಚುಂಬಿಸುತ್ತಿದ್ದನು ಕೊನೆಗೊಂದು ದಿನ ತಾನು ಇನ್ನೂ ಮಿಯಾಳನ್ನು ಪ್ರೀತಿಸುತ್ತಿರುವುದಾಗಿ ಹೇಳಿ ಅವಳಿಗಾಗಿ ತಾನು ಇನ್ನೂ ಕಾಯುವುದಾಗಿ ಹೇಳಿದನು. 10ನೇ ಪುಸ್ತಕದ ಕೊನೆಯಲ್ಲಿ ಅವರಿಬ್ಬರು ಜೊತೆಗೂಡುತ್ತಾರೆ.
ಮೈಖೇಲ್ ತೀರಾ ಚುರುಕಾದ, ನೋಡಲು ಸುಂದರವಾದ, ಒಳ್ಳೆ ಮೈಕಟ್ಟನ್ನು ಹೊಂದಿರುವ ಹುಡುಗ ಎನ್ನಲಾಗಿದೆ ಅವನು ಯಾವಾಗಲೂ ಹಾಡುಗಳನ್ನು ಬರೆಯುತ್ತಲ್ಲೋ ಕಂಪ್ಯೂಟರ್ ಮುಂದೆ ಕಾರ್ಯನಿರ್ವಹಿಸುತ್ತಲ್ಲೋ ಕೋಣೆಯಲ್ಲಿ ಬಂಧಿಯಾಗಿರುತ್ತಾನೆ. AEHSನಲ್ಲೇ ಎರಡನೆಯ ಅತಿ ಸುಂದರ ಅವನು ಎಂದು ಮಿಯಾ ಹೇಳುತ್ತಾಳೆ ಮತ್ತು ಅವನ ಕುತ್ತಿಗೆಯಿಂದ ಹೊಮ್ಮುವ ವಾಸನೆಯನ್ನು ತಾನು ಇಷ್ಟಪಡುವುದಾಗಿಯೂ ಹೇಳುತ್ತಾಳೆ. ಕೆಲವೊಮ್ಮೆ ಅವಳ ನಡವಳಿಕೆಯಿಂದ ಅವನಿಗೆ ಬೇಸರವುಂಟಾದರೂ ಮಿಯಾಳನ್ನು ಮೈಖೇಲ್ ತೀರಾ ಆಳಕ್ಕೆ ಪ್ರೀತಿಸುತ್ತಾನೆ. ಮಿಯಾ ತನಗೆ ವಿರುದ್ಧವಾಗಿದ್ದರೂ ಮೈಖೇಲ್ ಅದನ್ನೇ ಇಷ್ಟಪಡುತ್ತಾನೆ ಮತ್ತು ಅವಳನ್ನು ಮದುವೆಯಾಗಲು ಸಿದ್ಧನಿದ್ದಾನೆ. ಆದರೆ ಅವನಿಗೆ ಅವನ ಬುದ್ಧಮತ್ತೆಯನ್ನು ಸಾಬೀತು ಪಡಿಸುವುದು ಮೊದಲ ಆದ್ಯತೆ ಇದರಿಂದಾಗಿಯೇ ಮೈಖೇಲ್ ಜಪಾನಿಗೆ ಹೋಗುವ ಮುನ್ನ, 8ನೇ ಪುಸ್ತಕದಲ್ಲಿ ಅವರಿಬ್ಬರು ಬೇರೆಯಾಗುವುದು. ಮಿಯಾ ಅವನನ್ನು ಎಂದೂ ಸಂಶಯ ದೃಷ್ಟಿಯಿಂದಲ್ಲೇ ನೋಡುತ್ತಾಳೆ, ಅವನು ತನ್ನ ಅತಿಯಾಗಿ ಒಳ್ಳೆಯವನಾದ ಕಾರಣ ಎಲ್ಲಾದರೂ ಒಂದಿಷ್ಟು ವ್ಯತ್ಯಾಸವಾದರೂ ಅವನು ತನ್ನಿಂದ ದೂರವಾಗುತ್ತಾನೆ ಎಂದೇ ಭಾವಿಸುತ್ತಾಳೆ. ಅವರಿಬ್ಬರೂ ಬೇರೆಯಾಗುವುದರಿಂದ ಅವರಿಗೆ ಅನುಕೂಲವೇ ಆಗುತ್ತದೆ, ಅವರು ಮಾಗುವುದಕ್ಕೆ, ಪ್ರೌಢ ಬುದ್ಧಿಗಳಿಸುವುದಕ್ಕೆ ಅವಕಾಶವಾಗುತ್ತದೆ ಮತ್ತು ಮತ್ತೆ ಅವರಿಬ್ಬರು ಒಂದಾದಾಗ ದೃಢ ಸಂಗಾತಿಗಳಾಗಲು ಆಸ್ಪದವಾಗುತ್ತದೆ.
ಆಲ್ಬರ್ಟ್ ಏಯ್ನ್‌ಸ್ಟೇಯ್ನ್ನಲ್ಲಿ ಎರಡನೆಯ ವರ್ಷದಲ್ಲಿ ಓದುತ್ತಿರುವ ಟೀನಾ ಸೌದಿ ಅರೇಬಿಯಾದ ತೈಲ ಮುಖಂಡ ಮತ್ತು ಬ್ರಿಟಿಷ್ ಮಾಜಿ ಅದ್ಭುತರೂಪದರ್ಶಿಯ ಮಗಳು.ಇವಳನ್ನು ವಿಲಕ್ಷಣ ಹೆಣ್ಣೆಂದು ಉಲ್ಲೇಖಿಸಲಾಗಿದೆ. ಅವಳ ತಂದೆಯ ಘನತೆಯಿಂದಾಗಿ ಅವಳಿಗೆ ವಾಹಿಮ್ ಎನ್ನುವ ಅಂಗರಕ್ಷಕನಿದ್ದಾನೆ, ಅವನು ಬೇರೆ ವಿದ್ಯಾರ್ಥಿಗಳಿಂದ ಅವಳನ್ನು ದೂರವಿಟ್ಟರೂ ಲಿಲ್ಲಿ ಜೊತೆ ಜಗಳವಾಡಿ ಬಂದ ಮಿಯಾ ಇವಳ ಪಕ್ಕದಲ್ಲಿ ಕುಳಿತರೆ ಮಾತ್ರ ದೂರವುಳಿಯುತ್ತಾನೆ, ಇದು ಮೊದಲ ಕಾದಂಬರಿಯಲ್ಲೇ ಕಂಡು ಬರುತ್ತದೆ. ಎಲ್ಲಾ ಮೂರು ಹೆಣ್ಣು ಮಕ್ಕಳು ಬಹು ಬೇಗನೇ ಗೆಳೆತನ ಬೆಳೆಸಿಕೊಂಡು ಬಿಡುತ್ತಾರೆ ಮತ್ತು ಟೀನಾ ವಾರಕ್ಕೊಮ್ಮೆ ಖರ್ಚಿಗೆ ಸಿಗುವ ಹಣದಲ್ಲಿ ಸ್ವಲ್ಪವನ್ನು ಲಿಲ್ಲಿಯ ಟೆಲಿವಿಷನ್ ಷೋಗಾಗಿ ಕೊಡುವ ಧಾರಾಳತನ ಪ್ರದರ್ಶಿಸುತ್ತಾಳೆ. ಟ್ರಿನಿಟಿಯ ಬೇರೆ ಶಾಲೆಯ ಡೇವ್ ಫಾರೂಖ್-ಎಲ್-ಅಬಾರ್ ಜೊತೆ ಓಡಾಡುತ್ತಾಳೆ; ಆನಂತರ ಲಿಲ್ಲಿಯ ಜೊತೆ ಸಂಬಂದ್ಧ ಮುರಿದುಕೊಂಡ ಬೋರಿಸ್ ಪೆಲ್ಕೋವ್‌ಸ್ಕಿ ಜೊತೆ ಡೇಟಿಂಗ್ ಮಾಡುತ್ತಾಳೆ. ಎಂಟನೇ ಕಾದಂಬರಿ ಅಷ್ಟು ಹೊತ್ತಿಗೆ ಮಿಯಾ ಮತ್ತು ಲಿಲ್ಲಿಯ ಸ್ನೇಹಕ್ಕೆ ಭಂಗವುಂಟಾಗುತ್ತದೆ ಮತ್ತು ಮಿಯಾ ಟೀನಾ ಜೊತೆ ಹೆಚ್ಚು ಗೆಳೆತನದಿಂದಿದ್ದು ಬಿಡುತ್ತಾಳೆ. ಟೀನಾ ಯಾವಾಗಲೂ ಪ್ರಣಯಭರಿತ ಕಾದಂಬರಿಗಳನ್ನೇ ಹೆಚ್ಚು ಓದುತ್ತಿದ್ದುದರಿಂದ ಅವಳನ್ನು ಮಿಯಾ ಪ್ರಣಯ ಪರಿಣಿತಳು ಎಂದು ಪರಿಗಣಿಸುತ್ತಾಳೆ. ಯಾವಾಗಲೂ ಕಲ್ಪನಾವಿಲಾಸದಲ್ಲೇ ಇದ್ದು ಬಿಡುವ ಟೀನಾ ಮೂಢಳು ಎಂದು ಮಿಯಾ ಮೊದಲುಗೊಂಡು ಎಲ್ಲರು ಭಾವಿಸಿದರೂ ಟೀನಾ ವಿದ್ಯಾಭ್ಯಾಸದಲ್ಲಿ ಮತ್ತು ಸಾಮಾಜಿಕ ವಿಚಾರಗಳಲ್ಲಿ ತೀರಾ ಬುದ್ಧಿವಂತಳು. ಒರಟು ಲಿಲ್ಲಿಗಿಂತ ಸೂಕ್ಷ್ಮವಾದ ವಿಚಾರಗಳಿಗೆ ಸಲಹೆ ಬೇಕೆಂದಲ್ಲಿ ಮಿಯಾ ಟೀನಾಳನ್ನೇ ಅವಲಂಬಿಸುತ್ತಾಳೆ.
ಚೆಲ್ಸೇಯ್ ಮ್ಯಾಕ್‌ಲಾರೆನ್ :
ಏಪ್ರಿಲ್ 6, 2006ರಂದು, ಪಾರ್ಟಿ ಪ್ರಿನ್ಸೆಸ್ ಪುಸ್ತಕದ ಹಿಂಬದಿಯ ಪುಟದಲ್ಲಿ ತಪ್ಪೊಂದನ್ನು ಪ್ರಕಟಿಸಿದಳು. ನ್ಯೂ ಜೀಲ್ಯಾಂಡ್ ಆಂಡ್ ಆಸ್ಟ್ರೇಲಿಯಾದಲ್ಲಿ ಕ್ಯಾಬಟ್‌ನ ಚಿತ್ರದ ಬದಲಾಗಿ ಜಾರ್ಜಿಯಾ ಬಿಂಗ್ ನ ಚಿತ್ರವನ್ನು ಪ್ರಕಟಿಸಲಾಗಿತ್ತು. "ಚಿಂತಿಸಬೇಡಿ" ಎಂದಳು. ಜಾರ್ಜಿಯಾ ಬಿಂಗ್ ಫೋಟೋವನ್ನು ಹೊತ್ತಿದ್ದ ಪ್ರಿನ್ಸೆಸ್ ಡೈಯರೀಸ್ 7 ನ ಪ್ರತಿಗಳನ್ನು ಮಾರುಕಟ್ಟೆಗಳಿಂದ ಹಿಂದೆಗೆದು ಸರಿಯಾದ ಫೋಟೋ ಇರುವ ಪ್ರತಿಗಳನ್ನು ಇಡಲಾತು.
ಡೆಸೆಂಬರ್ 2006ರಲ್ಲಿ, ವ್ಯಾಲೆಂಟೈನ್ ಪ್ರಿನ್ಸೆಸ್ ಪುಸ್ತಕದ ಮುಖಪುಟದಲ್ಲಿ ಪ್ರಕಟವಾಗಿರುವ ಭಾವಾಂಶದಲ್ಲಿ ತಪ್ಪಾಗಿಬಿಟ್ಟಿದೆ ಎಂದು ಕ್ಯಾಬಟ್ ಪ್ರಕಟಿಸಿದಳು. ಮಿಯಾ ಹಳೆಯ ಡೈರಿಗಳನ್ನು ನೋಡುತ್ತಿರುವಂತೆ ನಿರೂಪಿಸಲಾಗಿದೆ, ಬೋರಿಸ್ ಮತ್ತು ಟೀನಾ ಡೇಟಿಂಗ್ ಮಾಡುತ್ತಿರಲಿಲ್ಲ ಬದಲಾಗಿ ಬೋರಿಸ್ ಮತ್ತು ಲಿಲ್ಲಿ ಮಾಡುತ್ತಿದ್ದರು. ಆದಾಗ್ಯೂ ಪುಸ್ತಕದ ಕವಾಟಿನ ಮೇಲೆ ಬೋರಿಸ್ ಮತ್ತು ಟೀನಾ ದಂಪತಿಗಳು ಎಂದಿದೆ. ಇದನ್ನು ಪ್ರಕಾಶಕ ಸಂಸ್ಥೆಯವರು ಸರಿಪಡಿಸುತ್ತಾರೆ ಎಂದು ಕ್ಯಾಬಟ್ ಪ್ರಕಟಿಸಿದಳು. ಟೀನಾ ಡೇವ್ ಜೊತೆ ಡೇಟಿಂಗ್ ಮಾಡುತ್ತಿದ್ದಳು. 
2001 ಮತ್ತು 2004ರಲ್ಲಿ ಕ್ರಮವಾಗಿ ವಾಲ್ಟ್ ಡಿಸ್ನೀ ಪಿಕ್ಚರ್ಸ್ ರವರು ದಿ ಪ್ರಿನ್ಸೆಸ್ ಡೈರೀಸ್ ಮತ್ತು The Princess Diaries 2: Royal Engagement ಅನ್ನು ದೊಡ್ಡ ತೆರೆಯ ಮೇಲೆ ತಂದರು ಅದರಲ್ಲಿ ಅನ್ನೇ ಹ್ಯಾಥ್ವೇ ಮತ್ತು ಜೂಲೀ ಆಂಡ್ರೀವ್ಸ್ ನಟಿಸಿದ್ದಾರೆ. ಅನೇಕ ಸಂದರ್ಶನಗಳಲ್ಲಿ ಮತ್ತು ವೆಬ್‌ಸೈಟ್‌ಗಳಲ್ಲಿ ಚಿತ್ರ ತಯಾರಕರನ್ನು ವಂದಿಸಿದ್ದಾಳೆ, ಈ ಚಿತ್ರ ತನ್ನ ಪುಸ್ತಕ ಅಧಿಕವಾಗಿ ಮಾರಾಟವಾಗುವುದಕ್ಕೆ ಕಾರಣವಾಯಿತು ಮತ್ತು ತಾನು ಇವತ್ತು ಏನು ಯಶಸ್ಸು ಸಾಧಿಸಿದ್ದೇನೆಯೋ ಅದಕ್ಕೆ ಬಹುಮಟ್ಟಿಗೆ ಇದೇ ಕಾರಣ ಎಂದು ಹೇಳಿದ್ದಾಳೆ. 
ಮೇ 2006ರಲ್ಲಿ, 19 ವರ್ಷದ ಕಾವ್ಯ ವಿಶ್ವನಾಥನ್ ಎನ್ನುವ ಲೇಖಕಿ, ಕ್ಯಾಬಟ್‌ನ ಪ್ರಿನ್ಸೆಸ್ ಡೈರೀಸ್ ಮತ್ತು ಇನ್ನು ಅನೇಕ ಪುಸ್ತಕಗಳಿಂದ ಪ್ಯಾರಾಗಳನ್ನು ಎರವಲು ಪಡೆದು ತನ್ನ ಕಾದಂಬರಿ ಹೌ ಓಪಲ್ ಮೇಹ್ತಾ ಗಾಟ್ ಕಿಸ್ಡ್, ಗಾಟ್ ವೈಲ್ಡ್ ಮತ್ತು ಗಾಟ್ ಎ ಲೈಫ್ ಎನ್ನುವುದರಲ್ಲಿ ಬಳಸಿದ್ದಾಳೆ. ಆದರೆ ವಿಶ್ವನಾಥನ್ ಕಾದಂಬರಿಗಳನ್ನು ಷೆಲ್ಫ್‌ಗಳಿಂದ ಹಿಂದೆಗೆಯಲಾಯಿತು.
ಟೆಂಪ್ಲೇಟು:TPD
