'ಪದ್ಮಾ ಸುಬ್ರಹ್ಮಣ್ಯಂ', ೨೧ ನೆಯ ಶತಮಾನದ ಅತ್ಯಂತ ಸೃಜನಶೀಲ ಕಲಾವಿದರಲ್ಲಿ ಒಬ್ಬರು. ಭಾರತೀಯ ನೃತ್ಯಶಾಸ್ತ್ರದ ಒಬ್ಬ ಬಹುಮುಖ್ಯ ಸಂಶೋಧಕಿ, ನೃತ್ಯ ಸಂಯೋಜಕಿ, ಸಂಗೀತಜ್ಞೆ ಉತ್ತಮ ಗುರು, ಮತ್ತು ಭಾರತೀಯ ಸಂಸ್ಕೃತಿಯ ರಾಯಭಾರಿಯೆಂದು ಪ್ರಸಿದ್ಧರು. ಶ್ರೇಷ್ಠ ಅಭಿನಯ, ಸೃಜನಶೀಲ ವ್ಯಕ್ತಿತ್ವ ಮತ್ತು ನಾವೀನ್ಯತೆಗೆ ಆದ್ಯತೆ ಕೊಡುತ್ತಾರೆ.
'ಪದ್ಮಾರವರು', ಪ್ರಸಿದ್ಧ ಚಲನಚಿತ್ರ ನಿರ್ಮಾಪಕ, ಕಲಾಪೋಷಕ, ಕೆ. ಸುಬ್ರಹ್ಮಣ್ಯಂ, ಮತ್ತು ಮೀನಾಕ್ಷಿ, ದಂಪತಿಗಳ ಪ್ರೀತಿಯ ಮಗಳಾಗಿ ಮದ್ರಾಸ್ ನಲ್ಲಿ, ಫೆಬ್ರವರಿ, ೪, ೧೯೪೩ ರಲ್ಲಿ ಜನಿಸಿದರು. ತಾಯಿ ಒಬ್ಬ ಉತ್ತಮ ಸಂಗೀತ ಸಂಯೋಜಕಿ ಮತ್ತು ತಮಿಳು, ಸಂಸ್ಕೃತದಲ್ಲಿ ಬರಹಗಾರ್ತಿಯಾಗಿ ಗುರುತಿಸಲ್ಪಟ್ಟಿದ್ದರು.
ತಂದೆಯವರು ಸ್ಥಾಪಿಸಿದ ನೃತ್ಯ ವಿದ್ಯಾ ಶಾಲೆ. ಪದ್ಮಾ ಸುಬ್ರಹ್ಮಣ್ಯಂ, 'ಕೌಸಲ್ಯ' ಎಂಬ ಗುರುವಿನಬಳಿ ಬಾಲಕಿಯಾದಾಗಿನಿಂದ ಕಲಿಕೆ ಆರಂಭಿಸಿದರು. ವಯುವೂರು ಬಿ. ರಾಮಯ್ಯ ಪೈಳ್ಳೆ ಯವರ ಶಿಷ್ಯೆಯಾಗಿದ್ದ ಪದ್ಮ, ೧೯೫೬ ರಲ್ಲಿ ಪ್ರಥಮ ನೃತ್ಯ ಪ್ರದರ್ಶನ ಕೊಟ್ಟರು. ಸಂಗೀತದಲ್ಲಿ ಪದವಿ ಗಳಿಸಿದರು. ಮುಂದೆ, ಎಥ್ನೊ ಮ್ಯೂಸಿಕಾಲಜಿ ಸ್ನಾತಕೋತ್ತರ ಪದವಿ, ನೃತ್ಯದಲ್ಲಿ ಡಾಕ್ಟರೇಟ್ ಶೈಕ್ಷಣಿಕ ಸಾಧನೆಗಳು. ಅವರು ಬರೆದ ಆಕರಗಳು ಪ್ರಮುಖವಾಗಿ ಭಾರತೀಯ ಸಂಸ್ಕೃತಿ, ಸಂಗೀತ, ಕಲೆ, ಮಹತ್ವಪೂರ್ಣವಾದ ಹಲವಾರು ಗ್ರಂಥಗಳನ್ನು ಪ್ರಕಟಿಸಿದರು. ಸಂಶೋಧನೆ. ಭಾರತೀಯ ಶೈಕ್ಷಣಿಕ ಹಾಗೂ ಸಾಂಸ್ಕೃತಿಕ ಆಯೋಗದಲ್ಲಿ ಆಹ್ವಾನಿತರಾಗಿ ಕೊಟ್ಟ ಕೊಡುಗೆಗಳು ಮಹತ್ವದ್ದಾಗಿವೆ. ನೃತ್ಯದ ಜೊತೆಗೆ ಸಂಗೀತದಲ್ಲಿ ಅಪಾರ ಆಸಕ್ತಿ, ಹಲವಾರು ಸಂಗೀತ ಸಂಯೋಜನೆಗಳನ್ನು ಆಯೋಜಿಸಿದ್ದಾರೆ.
ಗೆಳತಿ ಶಾಮಲಾ ಬಾಲಕೃಷ್ಣನ್, ಜೊತೆ ಹಲವು ಶಾಸ್ತ್ರೀಯ ಮತ್ತು ಜಾನಪದ ಸಂಯೋಜನೆಗಳ ಪ್ರಸ್ತುತಿಗಳು ಅತ್ಯುತ್ತಮವೆಂದು ಗುರುತಿಸಲ್ಪಟ್ಟಿವೆ.
೧೯೬೩ ರಲ್ಲಿ ಸಂಶೋಧನೆ ಜಾನಪದ ರೂಪಕ, 'ನಗರಕ್ಕು ಅಪ್ಪಾಲ್' ಪ್ರದರ್ಶಿಸಿದ್ದರು. ಭಗವದ್ಗೀತೆಯ ೭೦೦ ಶ್ಲೋಕಗಳಲ್ಲಿ ಸುಂದರವಾದ ೭೮ ಶ್ಲೋಕಗಳನ್ನು ಅಳವಡಿಸಿ, ಒಂದು ಸಂಯೋಜನೆಯನ್ನು ನೃತ್ಯರಂಗದಲ್ಲಿ ತಂದಿದ್ದಾರೆ. ಪದ್ಮಾರವರಿಗೆ, ದೇವಾಲಯಗಳ ಕುರಿತಾದ, ದೇವಾಲಯಗಳ ಕಂಬಗಳ ಮೇಲೆ, ಗೋಡೆಗಳ ಮೇಲೆ ಮೂಡಿದ್ದ ಶಿಲ್ಪಗಳ ಕರಣಗಳ ಬಗ್ಗೆ ಆಸಕ್ತಿಮೂಡಿತು. ಇವುಗಳ ಬಗ್ಗೆ ಹೆಚ್ಚಿಗೆ ತಿಳಿಯಲು, ಆನಂದ ಕೊಮಾರಸ್ವಾಮಿ, ಟಿ.ಎಸ್. ರಾಮಚಂದ್ರನ್, ಸಿ. ಶಿವಮೂರ್ತಿ ಮುಂತಾದವರ ಮಹತ್ವ ಪೂರ್ಣ ಗ್ರಂಥಗಳನ್ನು ಓದಿ, ತಮ್ಮ ಸೋದರನ ಜೊತೆ ಸೇರಿ, ಒಂದು 'ಸಾಕ್ಷ ಚಿತ್ರ' ನಿರ್ಮಿಸಿದರು. ಈ ಮಹ್ತ್ವಾಕಾಂಕ್ಷೆಯ ಪ್ರತೀಕವಾದ ಸಂಶೋಧನಾತ್ಮ್ಕ ರೂಪಕ, ಬಹಳ ಜನಪ್ರಿಯತೆಯನ್ನು ಗಳಿಸಿತು.
