ಲೆಷ್ಮಾನಿಯಾಸಿಸ್ ಅನ್ನು ಲೆಷ್ಮಾನಿಯೋಸಿಸ್ ಎಂದು ಕೂಡ ಕರೆಯುತ್ತಿದ್ದು, ಇದೊಂದು "ಲೆಷ್ಮಾನಿಯಾ" ಪ್ರಬೇಧದ ಪ್ರೊಟೊಜೋವಾ ಸೂಕ್ಷ್ಮಾಣುಜೀವಿಗಳಿಂದ ಒಂದು ರೋಗವಾಗಿದೆ ಮತ್ತು ಕೆಲವು ಬಗೆಯ ನೊಣಗಳು ಕಚ್ಚುವ ಮೂಲಕ ಉಂಟುಮಾಡುವ ಪ್ರಸರಣದಿಂದಾಗಿ ಉಂಟಾಗುತ್ತದೆ ರೋಗವು ಮೂರು ಮುಖ್ಯವಾದ ವಿಧಗಳಲ್ಲಿ ಪ್ರಸರಣಗೊಳ್ಳಬಹುದು: ತ್ವಚೆಯ ಲೋಳೆ ಪದರದ, ಅಥವಾ ಒಳಾಂಗಗಳ ಲೆಷ್ಮಾನಿಯಾಸಿಸ್. ತ್ವಚೆಯ ಲೆಷ್ಮಾನಿಯಾಸಿಸ್ ತ್ವಚೆಯ ಹುಣ್ಣುಗಳ ರೂಪದಲ್ಲಿ ಕಂಡುಬರುತ್ತದೆ, ಲೋಳೆಪದರದ ಲೆಷ್ಮಾನಿಯಾಸಿಸ್ ತ್ವಚೆ, ಬಾಯಿ ಮತ್ತು ಮೂಗಿನ ಹುಣ್ಣುಗಳ ರೂಪದಲ್ಲಿ ಕಾಣಿಸುತ್ತದೆ. ಒಳಾಂಗಗಳ ಲೆಷ್ಮಾನಿಯಾಸಿಸ್ ತ್ವಚೆಯ ಹುಣ್ಣುಗಳ ರೂಪದಲ್ಲಿ ಪ್ರಾರಂಭಗೊಳ್ಳುವುದು ಮತ್ತು ನಂತರ ಜ್ವರ, ಕಡಿಮೆ ರಕ್ತ ಕಣಗಳು ಮತ್ತು ಗುಲ್ಮ ಹಾಗೂ ಯಕೃತ್ತಿನ ಗಾತ್ರವೃದ್ಧಿಗೆ ಕಾರಣವಾಗುತ್ತದೆ.  
ಮನುಷ್ಯರಲ್ಲಿನ ಸೋಂಕುಗಳು 20ಕ್ಕೂ ಹೆಚ್ಚು ಪ್ರಬೇಧದ "ಲೆಷ್ಮಾನಿಯಾ"ದಿಂದಾಗಿ ಉಂಟಾಗುವುದು.  ಆಪತ್ತಿನ ಕಾರಣಾಂಶಗಳಲ್ಲಿ ಬಡತನ, ಅಪೌಷ್ಟಿಕತೆ, ಅರಣ್ಯನಾಶ ಮತ್ತು ನಗರೀಕರಣ ಸೇರಿವೆ.  ಮೈಕ್ರೋಸ್ಕೋಪ್‌ನ ಕೆಳಗೆ ಸೂಕ್ಷ್ಮಾಣುಜೀವಿಗಳನ್ನು ನೋಡುವ ಮೂಲಕ ಎಲ್ಲಾ ಮೂರು ವಿಧಗಳ ರೋಗಗಳನ್ನೂ ಪತ್ತೆಮಾಡಬಹುದು. ಜೊತೆಯಲ್ಲಿ ಒಳಾಂಗಗಳ ರೋಗವನ್ನು ರಕ್ತ ಪರೀಕ್ಷೆಯ ಮೂಲಕ ಪತ್ತೆಮಾಡಬಹುದು.
ಕೀಟನಾಶಕ ಸಿಂಪಡಣೆಮಾಡಿರುವ ಸೊಳ್ಳೆಪರದೆಗಳಡಿ ನಿದ್ರಿಸುವ ಮೂಲಕ ಲೆಷ್ಮಾನಿಯಾಸಿಸ್ ಅನ್ನು ತಡೆಗಟ್ಟಬಹುದು. ಬೇರೆ ಕ್ರಮಗಳೆಂದರೆ ನೊಣಗಳನ್ನು ಕೊಲ್ಲಲು ಕೀಟನಾಶಕಗಳ ಬಳಕೆ ಮತ್ತು ಹೆಚ್ಚಿನ ಪ್ರಸರಣ ತಡೆಗಟ್ಟುವುದಕ್ಕಾಗಿ ರೋಗವಿರುವ ಜನರಿಗೆ ಬೇಗನೆ ಚಿಕಿತ್ಸೆ ನೀಡುವುದು.  ಅಗತ್ಯ ಚಿಕಿತ್ಸೆಯು ಎಲ್ಲಿ ರೋಗಕ್ಕೆ ತುತ್ತಾಗಿದ್ದೀರಿ ಎಂಬುದನ್ನು, "ಲೆಷ್ಮಾನಿಯಾ"ದ ಪ್ರಬೇಧಗಳನ್ನು ಹಾಗೂ ಸೋಂಕಿನ ವಿಧವನ್ನು ಅವಲಂಬಿಸಿರುವುದು.
ಒಳಾಂಗಗಳ ರೋಗಕ್ಕೆ ಬಳಕೆಮಾಡುವ ಕೆಲವು ಸಂಭಾವ್ಯ ಔಷಧಗಳಲ್ಲಿ ಲಿಪೊಸೊಮಲ್ ಆ್ಯಂಪೊಟೆರಿಸಿನ್ ಬಿ, ಪೆಂಟಾವೆಲೆಂಟ್ ಆಂಟಿಮೋನಿಯಲ್ಲುಗಳು ಮತ್ತು ಪಾರೊಮೊಮೈಸಿನ್ ಸಂಯೋಜನೆ, ತ್ವಚೆಯ ರೋಗದ ಪಾರೊಮೊಮೈಸಿನ್ ಮತ್ತು ಮಿಲ್ಟೆಫೋಸೈನ್ ಸೇರುತ್ತವೆ.
 ಫ್ಲುಕೊನಾಝೋಲ್, ಅಥವಾ ಪೆಂಟಾಮಿಡೈನ್ ಪರಿಣಾಮಕಾರಿಯಾಗಿರುತ್ತದೆ. 
98 ದೇಶಗಳಲ್ಲಿನ ಸುಮಾರು 12 ಮಿಲಿಯನ್ ಜನರು ಸದ್ಯ ಸೋಂಕುಪೀಡಿತರಾಗಿದ್ದಾರೆ. ಪ್ರತಿವರ್ಷವೂ 2 ಮಿಲಿಯನ್ ಹೊಸ ಪ್ರಕರಣಗಳು ಮತ್ತು 20 ರಿಂದ 50 ಸಾವಿರ ಸಾವುಗಳು ಸಂಭವಿಸುತ್ತವೆ. ಏಷ್ಯಾ, ಆಫ್ರಿಕಾ, ದಕ್ಷಿಣ ಮತ್ತು ಮಧ್ಯ ಅಮೆರಿಕ, ಹಾಗೂ ದಕ್ಷಿಣ ಯೂರೋಪ್‌ಗಳಲ್ಲಿನ ಸುಮಾರು 200 ಮಿಲಿಯನ್ ಜನರು ಈ ರೋಗವು ಸಾಮಾನ್ಯವಾಗಿರುವಂಥ ಸ್ಥಳಗಳಲ್ಲಿ ವಾಸಮಾಡುತ್ತಾರೆ. ವಿಶ್ವ ಆರೋಗ್ಯ ಸಂಸ್ಥೆಯು ರೋಗವನ್ನು ಚಿಕಿತ್ಸೆಮಾಡುವ ಕೆಲವು ಔಷಧಗಳಿಗೆ ರಿಯಾಯ್ತಿಯನ್ನು ನೀಡುವುದು. ಹಲವಾರು ಬೇರೆ ಪ್ರಾಣಿಗಳಲ್ಲಿ ಕೂಡ ರೋಗವು ಉಂಂಟಾಗಬಹುದು, ಇದರಲ್ಲಿ ನಾಯಿಗಳು, ಮೂಷಕಗಳ ಕೂಡ ಸೇರಿದೆ.
