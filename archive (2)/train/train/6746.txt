ಅಜಾತ ಶತ್ರು ಹೊಸಬಾಳೆ ಸುಬ್ಬರಾಯರು 
ಅಜಾತಶತ್ರು ಹೊಸಬಾಳೆ ಸುಬ್ಬರಾಯರು : ಸುಬ್ಬರಾಯರ ಹಿರಿಯರು : 
ಅವರು ೧೮೯೮ನೇ ಇಸವಿಯಲ್ಲಿ ನೆರವೇರಿದ ಶ್ರೀಮಠದ ಮೂವತ್ನಾಲ್ಕನೆಯ ಪೀಠಾಧಿಪತಿಗಳಾದ ಶ್ರೀಮದ್ರಾಮಚಂದ್ರ ಭಾರತೀ ಸ್ವಾಮಿಗಳ ಸಂನ್ಯಾಸಾಶ್ರಮ ಸ್ವೀಕಾರ ಸಮಾರಂಭದಲ್ಲಿ ಪ್ರಮುಖ ಶಿಷ್ಯರಾಗಿ ಸೇವೆ ಸಲ್ಲಿಸಿದರು.
ಮಠಕ್ಕಾಗಿ ತಯಾರಿಸುವ ಯೋಜನೆಗೆ ಚಾಲನೆ ಕೊಟ್ಟರು. ಉತ್ತರ ಸಹ್ಯಾದ್ರಿಖಂಡ ವೆಂಬ ಗ್ರಂಥವನ್ನು ಪ್ರಕಟಿಸಿದರು. 
ಸಿಂಹಾಸನವು ಮೊದಲು ಬೀಟೆ ಮರದಲ್ಲಿ ಒಂಭತ್ತು ಅಡಿ ಎತ್ತರ ಇರುವಂತೆ ಭದ್ರವಾಗಿ ನಿರ್ಮಿಸಲಾಯಿತು . ಪೀಠದ ಹಿಂಬದಿಯಲ್ಲಿ ಪ್ರಭಾವಳಿ ಇದೆ. ಈ ಸಿಂಹಾಸನಕ್ಕೆ ಕಾಂಚಿಯ ಮಹಾರಾಜರ ಕೊಡಿಗೆಯಾದ ರಾಮಭದ್ರ ಆನೆಯ ದಂತವನ್ನು ಸಂಗ್ರಹಿಸಿ ಇಟ್ಟಿದ್ದನ್ನು ಉಪಯೋಗಿಸಿದೆ. ಕಡಿಮೆ ಬಿದ್ದ ಆನೆಯ ದಂತವನ್ನು ಸುಬ್ಬರಾಯರು ಮದರಾಸಿಗೆ ಹೋಗಿ ಕೊಂಡುತಂದರು. ಈ ಸಿಂಹಾಸನಕ್ಕೆ ಸುಮಾರು ೨೦೦ ಕೆ.ಜಿ. ಹಸ್ತಿ ದಂತವನ್ನು ಉಪಯೋಗಿಸಲಾಗಿದೆ.  ಆನೆಯ ದಂತವನ್ನು ಅರ್ಧ ಇಂಚು ದಪ್ಪ, ಮೂರು ಇಂಚು ಅಗಲ, ನಾಲ್ಕು ಇಂಚು ಉದ್ದದ ಹಲಗೆಗಳನ್ನು ಮಾಡಿ ನುಣುಪು ಮಾಡಲಾಯಿತು. ಪ್ರತಿಯೊಂದು ಫಲಕಗಳಲ್ಲಿಯೂ ರಾಮಾಯಣ, ಮಹಾಭಾರತದ ಮುಖ್ಯ ಘಟನೆಗಳನ್ನು ಜಾಲಂದ್ರದಂತೆ ಕೊರೆದು ತಯಾರಿಸಿಕೊಂಡರು. ಬಂಗಾರದ ಲೇಪ ಕೊಟ್ಟ ಹಿತ್ತಾಳೆಯ ತಗಡಿಗೆ ಈದಂತದ Pಕೆತ್ತನೆಯನ್ನು ಜಾಣ್ಮೆಯಿಂದ ಜೋಡಿಸಿ ಬೀಟೆಯ ಸಿಂಹಾಸನಕ್ಕೆ ಹಾಗೂ ಪ್ರಭಾವಳಿಗೆ ಜೋಡಿಸಿದೆ. ಕೆಳಗೆ ಮಹಾಭಾರತದ ಘಟನಾವಳಗಣ್ನೂ, ಪ್ರಭಾವಳಿಗೆ ರಾಮಾಯಣದ ಘಟನಾವಳಿಗಳನ್ನೂ ಹಾಕಿದೆ. ಪ್ರತಿ ಫಲಕಕ್ಕೆ ತಗಢಿನ ಮೇಲೆ ವಿವರಣೆ ಕೊಟ್ಟಿದೆ. ಪ್ರಭಾವಳಿಯ ಮೇಲೆ ಬೆಳ್ಳಿ ದಂಡ ವಿರುವ ಛತ್ರಿಯಿದ್ದು ಅದರ ಸುತ್ತಲೂ ಮುತ್ತು ರತ್ನವಿರುವ ತೋರಣವನ್ನು ಹಾಕಿದೆ. ಛತ್ರಿಯ ಮೇಲೆ ಬಂಗಾರದಿಂದ ಮಾಡಿದ ಪಂಚ ಕಲಶವನ್ನು ಹಾಕಿದೆ. ಪ್ರಭಾವಳಿಯ ಮೇಲಿನ ಬದಿಯಲ್ಲಿ ಸಿಂಹ ಲಲಾಟ, ಕುಳಿತುಕೊಳ್ಳುವ ಬದಿಯಲ್ಲಿ ಎರಡು ಸಿಂಹಗಳು,, ನಾಲ್ಕು ಸಿಂಹಗಳೇ ಸಿಂಹಾಸನದ ಪಾದಗಳಾಗಿರುವುದು. ಈ ಎಲ್ಲಾ ಸಿಂಹಗಳ ಕಣ್ಣುಗಳಿಗೆ ಪಚ್ಚೆ ಹರಳುಗಳನ್ನು ಕೂರಿಸಿದೆ.  ಈ ಸಿಂಹಾಸನವನ್ನು ಶಿಲ್ಪಿ  ಶ್ರೀ ಹಿರಿಯಣ್ಣಪ್ಪನವರು ಮತ್ತು ಏಳು ಜನ ಸಹ ಕಲಾವಿದರು ಜೊತೆ ಸೇರಿ ಕೆಲಸ ಮಾಡಿ, ಸುಮಾರು ೧೭ ವರ್ಷಗಳಲ್ಲಿ ಪೂರ್ಣಗೊಳಿಸಿದರು. ಅದನ್ನು ಸುಬ್ಬರಾಯರು ೧೯೩೪ ರಲ್ಲಿ, ಶ್ರೀರಾಮಚಂದ್ರಾಪುರದ ಮಠದ ಆಗಿನ ಗುರುಗಳಾದ, ಶ್ರೀ ರಾಮಚಂದ್ರ ಭಾರತಿ ಸ್ವಾಮಿಗಳಿಗೆ ಸಮರ್ಪಿಸಿದರು.
ಕೆಕ್ಕಾರು ರಘೂತ್ತಮ ಮಠದಲ್ಲಿದ್ದ ಶ್ರೀ ಮದ್‌ರಾಮಚಂದ್ರ ಭಾರತೀ ಸ್ವಾಮಿಯವರು ೧೯೪೯ ರಲ್ಲಿ ಬ್ರಹ್ಮೈಕ್ಯರಾದರು. ಆಗ ಪಂಚರು ಆ ಮಠದಲ್ಲಿ ೧೭ ಪೆಟ್ಟಿಗೆಗಳಲ್ಲಿದ್ದ ವಸ್ತುಗಳನ್ನು ಪಟ್ಟಿಮಾಡಿ ಒಂದು ಪಟ್ಟಿಯನ್ನು ಗುರುಗಳಿಗೂ ಅದರ ನಕಲನ್ನು ಸುಬ್ಬರಾಯರಿಗೂ ಕೊಟ್ಟು ಅವೆಲ್ಲವನ್ನೂ ತೀರ್ಥ ಹಳ್ಳಿ ಮಠಕ್ಕೆ ಸಾಗಿಸಿ ಭದ್ರ ಪಡಿಸುವ ಹೊಣೆಯನ್ನು ಸುಬ್ಬರಾಯರಿಗೆ ವಹಿಸಿದರು. ಅಂತೆಯೇ ಅವನ್ನು ಸುಬ್ಬರಾಯರು ತೀರ್ಥಹಳ್ಳಿ ಮಠದಲ್ಲಿ ತಂದಿಟ್ಟರು.ಕಾಶಿಯಿಂದ ಬಂದಿದ್ದ,  ಶ್ರೀರಾಘವೇಂದ್ರ ಭಾರತೀ ಸ್ವಾಮಿಗಳೂ ತೀರ್ಥಹಳ್ಲಿ ಮಠಕ್ಕೆ ಬಂದರು . ಮಠದ ವ್ಯವಹಾರ ನೋಡಿಕೊಳ್ಳಲು ಒಂದು ಸಮಿತಿ ರಚಿಸಿ, ಸುಬ್ಬರಾಯರನ್ನು ಅದರ ಅದ್ಯಕ್ಷರನ್ನಾಗಿ ನೇಮಿಸಿದರು. ಶ್ರೀರಾಘವೇಂದ್ರ ಭಾರತೀ ಸ್ವಾಮಿಗಳು ಪುನಃ ಕಾಶೀ ಕ್ಷೇತ್ರಕ್ಕೆ ಹೋಗುವವರಿದ್ದರು ; ಅದಕ್ಕಾಗಿ ಸುಬ್ಬರಾಯರನ್ನು ಮಠದ ಸರ್ವಾಧಿಕಾರಿಯಾಗಿ ನೇಮಿಸಿದರು. 
--
