
alt=ರಕ್ಷಿತ್ ಶೆಟ್ಟಿ|thumb|ರಕ್ಷಿತ್ ಶೆಟ್ಟಿರಕ್ಷಿತ್ ಶೆಟ್ಟಿ ಹೊಸ ಪೀಳಿಗೆಯಲ್ಲಿ ಪ್ರಸಿದ್ದಿಯಾಗಿರುವ ಕನ್ನಡ ಚಲನಚಿತ್ರ ನಟರಲ್ಲಿ ಒಬ್ಬರು. ೨೦೧೩ ಸುಪ್ರಸಿದ್ಧ ಚಿತ್ರವಾದ ಸಿಂಪಲ್ಲಾಗ್ ಒಂದ್ ಲವ್ ಸ್ಟೋರಿಯಲ್ಲಿ ನಾಯಕ ಪಾತ್ರದಲ್ಲಿ ಅಭಿನಯಿಸಿರುವ ಇವರು ಮೂಲತಃ ಉಡುಪಿಯವರು. ಎನ್.ಎಮ್.ಎ.ಎಮ್.ತಾಂತ್ರಿಕ ಮಹಾವಿದ್ಯಾಲಯ, ನಿಟ್ಟೆಯಲ್ಲಿ ಇಂಜಿನೀರಿಂಗ್ ಮಾಡಿರುವ ಇವರು, ಕೆಲ ಕಾಲ ಸೀಮಾಂಟೆಕ್ ಎಂಬ ಸಂಸ್ಥೆಯಲ್ಲಿ ಕೆಲಸ ಮಾಡಿದ್ದರೆ. 
ರಕ್ಷಿತ್ ಶೆಟ್ಟಿಯವರು ೨೦೧೦ರಲ್ಲಿ 'ನಮ್ಮ್ ಏರಿಯಾದಲ್ಲಿ ಒಂದಿನ' ಚಿತ್ರದ ಮೂಲಕ ಕನ್ನಡ ಚಿತ್ರರಂಗಕ್ಕೆ ಪಾದಾರ್ಪಣೆ ಮಾಡಿದರು. ಆದರೆ ೨೦೧೩ರಲ್ಲಿ ಬಿಡುಗಡೆಯಾದ 'ಸಿಂಪಲ್ಲಾಗ್ ಒಂದ್ ಲವ್ ಸ್ಟೋರಿ' ಚಲನಚಿತ್ರದ ಮೂಲಕ ಪ್ರಸಿದ್ಧರಾದರು. ನಂತರ ೨೦೧೪ರಲ್ಲಿ 'ಉಳಿದವರು ಕಂಡಂತೆ' ಚಿತ್ರವನ್ನು ನಿರ್ದೇಶಿಸಿದರು. ಅವರ ಚೊಚ್ಚಲ ನಿರ್ದೇಶನಕ್ಕಾಗಿ ಕರ್ನಾಟಕ ಚಲನಚಿತ್ರ ಪ್ರಶಸ್ತಿ ಹಾಗು ದಕ್ಷಿಣ ಭಾರತ ಫಿಲಂ ಫೇರ್ ಪ್ರಶಸ್ತಿ ಮುಡಿಗೇರಿಸಿಕೊಂಡರು. ೨೦೧೫ರಲ್ಲಿ 'ವಾಸ್ತು ಪ್ರಕಾರ' ಹಾಗು 'ಗೋಧಿ ಬಣ್ಣ ಸಾಧಾರಣ ಮೈಕಟ್ಟು' ಚಿತ್ರದಲ್ಲಿ ನಟಿಸಿ ಯಶಸ್ಸು ಕಂಡರು. ಚಿತ್ರಕಥೆ ಬರೆದು ಸ್ವತಃ ಅವರೆ ನಿರ್ಮಾಪಿಸಿದ 'ಕಿರಿಕ್ ಪಾರ್ಟಿ' ಚಿತ್ರ ೨೦೧೬ರಲ್ಲಿ ಬಹು ದೊಡ್ಡ ಯಶಸ್ಸು ಕಂಡಿತು.
