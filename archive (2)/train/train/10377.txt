ಕ್ರಿಪ್ಟೋಗ್ರಫಿ ಅಥವಾ ಕ್ರಿಪ್ಟೋಲಜಿ ಪದವು ಗ್ರೀಕ್ ಭಾಷೆಯ "ಕ್ರಿಪ್ಟೋಸ್" ಎಂಬ ಪದದಿಂದ ಹುಟ್ಟಿಕೊಂಡಿದೆ.ಎನ್‍ಕ್ರಿಪ್‍ಶಣ್‍ ಇದರ ಸಮಾನಾರ್ಥ. ಕ್ರಿಪ್ಟೋಸ್ ಎಂದರೆ "ನಿಗೂಡ ರಹಸ್ಯ",ಅಥವಾ ನಮ್ಮ ಸಂದೇಶವನ್ನು ಮೂರನೆಯ ವ್ಯಕ್ತಿಗೆ ತಿಳಿಯದಂತೆ ಇನ್ನೊಬ್ಬರಿಗೆ ರವಾನಿಸುವ ತಂತ್ರ. ಆಧುನಿಕ ಕ್ರಿಪ್ಟೋಗ್ರಫಿ ತಂತ್ರಜ್ಞಾನವನ್ನು ಗಣಿತ, ಗಣಕ- ವಿಜ್ಞಾನ, ವಿದ್ಯುತ್ ತಂತ್ರ ಹೀಗೆ ಹಲವಾರು ವೈಜ್ಞಾನಿಕ ವಿಷಯಗಳಡಿ ಕಲಿಯಲಾಗುತ್ತಿದೆ.ಈ ನವ ಶತಕದ ಮೊದಲು, ಕ್ರಿಪ್ಟೋಗ್ರಫಿಯನ್ನು ರಹಸ್ಯಮಯವಾಗಿ ಉಪಯೋಗಿಸಲಾಗುತ್ತಿತ್ತು. ಕಳುಹಿಸಿದ ಸಂದೇಶವನ್ನು ಬೇರೆ ರೂಪಕ್ಕೆ ಪರಿವರ್ತಿಸಿ ಪುನ: ಆ ಸಂದೇಶವನ್ನು ಮೂಲ ಸ್ಥಿತಿಗೆ ತರಲಾಗುತ್ತಿತ್ತು. ಈ ರೀತಿಯ ಸಂದೇಶಗಳನ್ನು ಕಳುಹಿಸಿದ ವ್ಯಕ್ತಿ ಹಾಗೂ ಕಳುಹಿಸಲ್ಪಟ್ಟ ವ್ಯಕ್ತಿ ಮಾತ್ರ ಓದಬಹುದು. ಈ ರೀತಿಯ ರಹಸ್ಯಮಯ ಸಂದೇಶ ರವಾನೆಯನ್ನು ರಕ್ಷಣಾ ಇಲಾಖೆಯವರು, ಗುಪ್ತಚರರು ಉಪಯೋಗಿಸುತ್ತಿದ್ದರು. ಇತ್ತೀಚೆಗೆ, ಈ ತಂತ್ರಜ್ಞಾನವನ್ನು ಅನೇಕ ಗಣಕ-ಯಂತ್ರದ ಕೆಲಸಗಳಲ್ಲಿ ಅಳವಡಿಸಲಾಗಿದೆ.
