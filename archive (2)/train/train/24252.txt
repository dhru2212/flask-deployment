'ಮೀನಾಕ್ಷಿ ರಾಜು ಶ್ರೀಯಾನ್, ಮುಂಬಯಿನಗರದ ಮುಂಬಯಿ ತುಳು-ಕನ್ನಡಿಗರ ಸುಪ್ರಸಿದ್ಧ ನೃತ್ಯ ವಿದ್ಯಾಸಂಸ್ಥೆ. ’ಅರುಣೋದಯ ಕಲಾನಿಕೇತನ’ ದ ಸ್ಥಾಪಕರು. ಈ ನೃತ್ಯಶಿಕ್ಷಣ ಸಂಸ್ಥೆಯ ಗುರು, ಮೀನಾಕ್ಷಿಯವರು, 'ಭರತನಾಟ್ಯ ವಿಶಾರದೆ,' ನಾಟ್ಯ ಮಯೂರಿ, ಮುಂತಾದ ಬಿರುದುಗಳನ್ನು ಗಳಿಸಿ ಸುಪ್ರಸಿದ್ದರಾಗಿದ್ದಾರೆ. ಈಕೆಗೆ ಪ್ರತಿಷ್ಠಿತ 'ಇಂದಿರಾ ಪ್ರಿಯದರ್ಶಿನಿ ಪ್ರಶಸ್ತಿ' ಸನ್ ೨೦೧೨ ರ ಮಾರ್ಚ್, ೨೭ ರಂದು ಮಧ್ಯಾನ್ಹ ನವದೆಹಲಿಯ,'ಲೋಧಿ ರೋಡ್' ನಲ್ಲಿರುವ 'ಇಂಡಿಯಾ ಇಂಟರ್ ನ್ಯಾಷನಲ್ ಸೆಂಟರ್' ನಲ್ಲಿ ದೊರೆಯಲಿದೆ. ಆರ್ಥಿಕ ಪ್ರಗತಿ ಮತ್ತು ರಾಷ್ಟ್ರೀಯ ಸಮಗ್ರತೆ ಕುರಿತು ಸಮ್ಮೇಳನ ಸಮಾರಂಭದಲ್ಲಿ 'ಇಂದಿರಾ ಪ್ರಿಯದರ್ಶಿನಿ ಪ್ರಶಸ್ತಿ ಪ್ರದಾನ ಸಮಾರಂಭ'ವನ್ನು ಹಮ್ಮಿಕೊಳ್ಳಲಾಗಿದೆ. ದಿವಂಗತ ಪ್ರಧಾನಿ 'ಶ್ರೀಮತಿ ಇಂದಿರಾ ಗಾಂಧಿ'ಯವರ ಸವಿ ನೆನಪಿನಲ್ಲಿ 'ರಾಷ್ಟ್ರಪತಿ, ಶ್ರೀಮತಿ ಪ್ರತಿಭಾಪಾಟೀಲ್' ರವರ ದಿವ್ಯ ಹಸ್ತದಿಂದ ಪ್ರಶಸ್ತಿ ಪ್ರದಾನವಾಗುವುದು. ನವದೆಹಲಿಯ 'ಐ.ಐ.ಎಫ್.ಎಸ್' 'ಮೀನಾಕ್ಷಿ ರಾಜು'ರವರು,'ಭರತ ನಾಟ್ಯಂ ಕ್ಷೇತ್ರಕ್ಕೆ ಸಲ್ಲಿಸಿದ ಸೇವೆ', ಮಾಡಿದ ಸಾಧನೆಗಳನ್ನು ಗುರುತಿಸಿ 'ಇಂದಿರಾ ಪ್ರಿಯದರ್ಶಿನಿ ಪ್ರತಿಷ್ಠಿತ ಪ್ರಶಸ್ತಿ'ಯನ್ನು ಪ್ರಕಟಿಸಿದೆ. ಹಲವಾರು ಪ್ರಶಸ್ತಿ ಪುರಸ್ಕಾರಗಳು ಈಗಾಗಲೇ ಮೀನಾಕ್ಷಿಯವರಿಗೆ ಸಂದಿವೆ.
