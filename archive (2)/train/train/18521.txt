ದಕ್ಷಿಣ ಬೆಂಗಳೂರಿನ 'ಸಜ್ಜನ್ ರಾವ್ ಸರ್ಕಲ್' ಬಳಿ 'ನ್ಯಾಷನಲ್ ಕಾಲೇಜ್' ಗೆ ಸಾಗುವ ದಾರಿಯಲ್ಲಿ ಈಗಿನ ೬೭, 'ಜೈನ್ ಟೆಂಪಲ್ ರಸ್ತೆ'ಯಲ್ಲಿರುವ 'ಶ್ರೀ ರಾಮಕೃಷ್ಣ ಸ್ಟೂಡೆಂಟ್ಸ್ ಹೋಂ ವಿದ್ಯಾರ್ಥಿನಿಲಯ' ಸನ್, ೧೯೧೯ ರಲ್ಲಿ ಶುರುವಾಗಿ, ತನ್ನ '೯೦ ರ ಜಯಂತ್ಯೋತ್ಸವ'ವನ್ನು ಸನ್, ೧೯೯೪ ರಲ್ಲೇ ನೆರವೇರಿಸಿಕೊಂಡು ಮುಗಿಲೆತ್ತರಕ್ಕೆ ಬೆಳೆದ ಬೃಹತ್ ಸಂಸ್ಥೆ. ಇಲ್ಲಿನ ಶುದ್ಧ ಪರಿಸರದ ವಾಸ್ತವ್ಯದಲ್ಲಿ ತರಪೇತಾದ ವಿದ್ಯಾರ್ಥಿಗಳ ಸಂಖ್ಯೆ, ಮೊದಲು ಕೇವಲ ೧೦ ರಿಂದ ಆರಂಭವಾಗಿದ್ದು, ೫೦ ಕ್ಕೂ ಹೆಚ್ಚು ವಿದ್ಯಾರ್ಥಿಗಳಿಗೆ ವಸತಿ ಸೌಕರ್ಯಗಳನ್ನು ಕಲ್ಪಿಸಲಾಗಿದೆ. ಇದುವರೆವಿಗೆ ಒಟ್ಟಾರೆ ವಸತಿ ಸೌಲಭ್ಯಗಳನ್ನು ಹೊಂದಿದ ವಿದ್ಯಾರ್ಥಿಗಳ ಸಂಖ್ಯೆ ೧,೨೦೦ ರ ಹತ್ತಿರ ಹತ್ತಿರ ಬಂದಿದೆ.
ಇದು ವಿಶ್ವೇಶ್ವರಪುರಂ ನಲ್ಲಿರುವ ಒಂದು ಹಳೆಯ ವಿದ್ಯಾರ್ಥಿ ಗೃಹ. 'ನ್ಯಾಶನಲ್ ಕಾಲೇಜ್' ಗೆ 'ಮೆಡಿಕಲ್ ಕಾಲೇಜ್', ಗೆ ಹತ್ತಿರ. ಇಲ್ಲಿ ವಿದ್ಯಾಭ್ಯಾಸ ಮಾಡಿ ಮೇಲೆ ಬಂದ ವಿದ್ಯಾರ್ಥಿಗಳು ಹಲವಾರು. ಅನೇಕರು ಅಮೆರಿಕ, ಯೂರೋಪ್, ಆಸ್ಟ್ರೇಲಿಯ ಖಂಡಗಳಲ್ಲಿ ಅತ್ಯಂತ ಪ್ರತಿಷ್ಠಿತ ಹುದ್ದೆಗಳಲ್ಲಿ ಕೆಲಸಮಾಡುತ್ತಿದ್ದಾರೆ. ಈ ವಿದ್ಯಾರ್ಥಿ ನಿಲಯ ಅಚ್ಚುಕಟ್ಟಾಗಿದ್ದು, ವಿದ್ಯಾರ್ಥಿಗಳೇ ನಡೆಸಿಕೊಂಡು ಹೋಗುವ ಪದ್ಧತಿಯಿಂದ, ಅವರಿಗೆ ಸ್ವಂತಿಕೆಯನ್ನು ಕಲಿಯಲು ಅವಕಾಶವಿದೆ. ಸಾಮಾನ್ಯವಾಗಿ ಮೆರಿಟ್ ವಿದ್ಯಾರ್ಥಿಗಳೇ ಇಲ್ಲಿ ಭರ್ತಿಯಾಗುವುದರಿಂದ, ಅವರ ವಿದ್ಯಾರ್ಥಿವೇತನ ದಲ್ಲಿ ಸ್ವಲ್ಪಪಾಲು ಹಾಸ್ಟೆಲ್ ಗೆ ಕೊಡಲು ಏರ್ಪಾಟು ಮಾಡಿರುತ್ತಾರೆ. ಅದರಿಂದ ವ್ಯವಸ್ಥಾಪಕರಿಗೆ ಹಣದ ಮುಗ್ಗಟ್ಟು ಬರಲು ಸಾಧ್ಯವಿಲ್ಲ.
ಈ ೯ ದಶಕಗಳಿಗಿಂತ ಹೆಚ್ಚಾದ ಬೆಳವಣಿಗೆಗೆ ಕಾರಣಭೂತರಾದ ಹಲವಾರು 'ನಿಸ್ವಾರ್ಥಸೇವಾ ಮನೋಭಾವ'ದಿಂದ ಬಹಳ ಸಮಯ ದುಡಿದ 'ಮಹಾನ್ ಹಸ್ತಿ'ಗಳಲ್ಲಿ ಪ್ರಮುಖರಾದವರು :
೧೯೨೭ ರಲ್ಲೇ ವಿದ್ಯಾರ್ಥಿಗಳಿಗೆ ವಿದ್ಯೆಯ ಜೊತೆಜೊತೆಗೆ ಸಾಂಸ್ಕೃತಿಕ ವಿದ್ಯೆಯನ್ನು ಬಲಪಡಿಸಿಕೊಳ್ಳಲು ಪ್ರೋತ್ಸಾಹ ನೀಡಲು 'ಡಿಬೇಟಿಂಗ್ ಸೊಸೈಟಿ'ಯ ಸ್ಥಾಪನೆಯಾಯಿತು. ಮುಂದೆ ಇದನ್ನೇ 'ಸ್ಟೂಡೆಂಟ್ಸ್ ಯೂನಿಯನ್' ಎಂದು ಕರೆಸಿಕೊಂಡು ೧೯೪೪-೪೫ ರಲ್ಲಿ 'ಸಾಹಿತ್ಯ ಸಂಘ' ಮೈದಳೆಯಿತು.೧೯೪೭ ರಲ್ಲಿ ಪ್ರಪ್ರಥಮವಾಗಿ ಕೈಬರಹದಲ್ಲಿ ಸಿದ್ಧಪಡಿಸಿದ ಪತ್ರಿಕೆ 'ಸುಧಾ-ಆರ್.ಕೆ.ಹೋಂ ನ ಕೈಬರಹದ ಪತ್ರಿಕೆ' ವಿದ್ಯಾರ್ಥಿನಿಲಯದ ನಿವಾಸಿಗಳ ಆಶಯಗಳನ್ನು ವ್ಯಕ್ತಪಡಿಸುವ ಮಾಧ್ಯಮವಾಗಿ ಸ್ಥಾಪನೆಯಾಯಿತು.
'ಹೋಂ ನ ಸ್ಥಾಪನೆ'ಯ ಸಮಯದಲ್ಲಿ ಇಟ್ಟುಕೊಂಡಿದ್ದ ನಿಷ್ಟಾವಂತ,ಪ್ರತಿಭಾವಂತ,ಬಡ ವಿದ್ಯಾರ್ಥಿಗಳ ವಸತಿ ಹಾಗೂ ಊಟೋಪಚಾರಗಳನ್ನು ಬಿಂಬಿಸುವ ಶುದ್ಧಮನಸ್ಸಿನ ಮೂಲ-ಧ್ಯೇಯೋದ್ದೇಶಗಳನ್ನು ಪ್ರತಿಬಿಂಬಿಸುವ ಪ್ರತೀಕವಾದ ಒಂದು ಅರ್ಥಪೂರ್ಣ ಲಾಂಛನವನ್ನು ಹೊಂದಿಸಲಾಯಿತು. 'ಲೋಗೊ'ವಿನಲ್ಲಿ ಎರಡು ವೃತ್ತಗಳಿವೆ, ಹೊರವೃತ್ತ ಹಳದಿಬಣ್ಣದ್ದಾಗಿದ್ದು, ಮೇಲ್ಭಾಗದಲ್ಲಿ 'ಹೋಂ'ನ ಹೆಸರನ್ನು ಹೊಂದಿದೆ. ಕೆಳಭಾಗದಲ್ಲಿ ಉಪನಿಷತ್ತಿನ ವಾಕ್ಯ'ವಿದ್ಯಯಾ ಅಮೃತಮಶ್ನುತೇ' ಎಂಬ ವಾಕ್ಯವನ್ನು ಉದ್ಧರಿಸಲಾಗಿದೆ. ಒಳಗಿನ 'ರಾಣಿ ಬಣ್ಣದ ವೃತ್ತ'ದ ಕೆಳಭಾಗದಲ್ಲಿ ನೀರಿನಲ್ಲಿ ಕಮಲದ ಪುಷ್ಪವನ್ನು ತೋರಿಸಲಾಗಿದೆ. ಇದು ಶುದ್ಧಮನಸ್ಸು ಹಾಗೂ ಧ್ಯೇಯದ ಪ್ರತೀಕವಾಗಿದೆ. ಕಮಲದ ಹೂವಿನ ಮೇಲ್ಭಾಗದಲ್ಲಿ ತೆರೆದ ಪುಸ್ತಕವಿದೆ. ಇದು ವಿದ್ಯೆಯ ಪ್ರಸಾರದ ಚಿನ್ಹೆ. ಇದರ ಮೇಲ್ಭಾಗದಲ್ಲಿ 'ಓಂ' ಎಂಬ ಪ್ರಣವ ಸ್ವರೂಪವನ್ನು ಬಿಂಬಿಸುವ ವಿಶ್ವದ ಅನಂತ ಸ್ವರೂಪವನ್ನು ರೂಪಿಸುವ ಅಕ್ಷರವಿದೆ. ಒಳ ವೃತ್ತದ ಪರಿಧಿಯುದ್ದಕ್ಕೂ 'ನಮಸ್ಕಾರವನ್ನು ಸೂಚಿಸುವ ಜೋಡಿ ಕೈಗಳು' ಎಲ್ಲಾ ಕಾಲದಲ್ಲೂ ಸೇವೆಯ ಪ್ರತೀಕವಾಗಿ, ಸುತ್ತಲೂ ಬಳ್ಳಿಯಂತೆ ಆವರಿಸಿವೆ. ಒಟ್ಟಾರೆಯಾಗಿ ಯೋಚಿಸಿದರೆ, 'ಹೋಂನ ಸಂಸ್ಥಾಪಕ'ರ ಮೂಲ ಧ್ಯೇಯೋದ್ಧೇಶಗಳನ್ನು ಸ್ವಲ್ವವೂ ಸಡಿಲಿಸದೆ, ನಿರಂತರ ಸೇವೆಯನ್ನು ಅನುಮೋದಿಸಿ ಕಾಲಕಾಲಕ್ಕೂ ಆಗುವ ಬದಲಾವಣೆಗಳಿಗೆ ಸಮರ್ಪಕವಾಗಿ ಸ್ಪಂದಿಸುತ್ತಾ 'ಹೊಂ' ನ ಸರ್ವತೋಮುಖದ ಬೆಳವಣಿಗೆಯಲ್ಲಿ ತಮ್ಮನ್ನು ತೊಡಗಿಸಿಕೊಳ್ಳುವ ಈಗಿನ ಸಹೃದಯರ ಬಗ್ಗೆ ತಮ್ಮ ಧೃಡ ವಿಶ್ವಾಸವನ್ನು ತೋರ್ಪಡಿಸುವ ಮಾರ್ಗದಲ್ಲಿ 'ಲೋಗೋ' ಪ್ರಜ್ವಲಿಸುತ್ತಿದೆ.
