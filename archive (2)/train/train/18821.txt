

ಮಜ್ಜಿಗೆ ಪದವು ಅನೇಕ ಹೈನು ಪಾನೀಯಗಳನ್ನು ನಿರ್ದೇಶಿಸುತ್ತದೆ. ಮೂಲತಃ, ಮಜ್ಜಿಗೆ ಕೆನೆಯಿಂದ ಬೆಣ್ಣೆಯನ್ನು ಕಡೆದ ನಂತರ ಬಿಟ್ಟುಹೋದ ದ್ರವವಾಗಿತ್ತು. ಈ ಬಗೆಯ ಮಜ್ಜಿಗೆಯನ್ನು ಸಾಂಪ್ರದಾಯಿಕ ಮಜ್ಜಿಗೆ ಎಂದು ಕರೆಯಲಾಗುತ್ತದೆ. ಮಜ್ಜಿಗೆಯ ಒಗರಿನ ಕಾರಣ ಹಾಲಿನಲ್ಲಿರುವ ಆಮ್ಲ.
ಮಜ್ಜಿಗೆಯು ಹುದುಗಿಸಿದ ಹಾಲಿನ ಪಾನೀಯವಾಗಿದ್ದು, ಸಾಮಾನ್ಯವಾಗಿ ಬೆಚ್ಚಗಿನ ವಾತಾವರಣವಿರುವ ಪ್ರದೇಶದಲ್ಲಿ ಕಾಣಸಿಗುತ್ತದೆ. ದನದ ಹಾಲಿನಿಂದ ಉತ್ಪಾದನೆಯಾಗುವ ಇದು, ಸ್ವಲ್ಪ ಹುಳಿಯ ಅಂಶ ಹೊಂದಿರುತ್ತದೆ. ಇದಕ್ಕೆ ಕಾರಣ ಲ್ಯಾಕ್ಟಿಕ್ ಆಮ್ಲದ ಬ್ಯಾಕ್ಟೀರಿಯಾಗಳು. ಇದನ್ನು ಎರಡು ರೀತಿಯ ಬ್ಯಾಕ್ಟೀರಿಯಾಗಳಿಂದ ಮಾಡಲಾಗುತ್ತದೆ, ಲಕ್ಟೊಕಾಚ್ಚುಸ್ ಲಕ್ಟಿಸ್ ಹಾಗು ಲಕ್ಟೊಬಸಿಲ್ಲುಸ್ ಬುಲ್ಗರಿಚುಸ್ ಎಂಬುದು ಇದಕ್ಕೆ ಬೇಕಾಗುವ ಬ್ಯಾಕ್ಟೀರಿಯಾಗಳು.
ಸಾಂಪ್ರದಾಯಿಕ ಅ‍ಥವ ಮನೆಯಲ್ಲಿ ತಯಾರಿಸಲಾದ ಮಜ್ಜಿಗೆಯಲ್ಲಿ ಪ್ರೋಬಯಾಟಿಕ್ ಸೂಕ್ಷ್ಮಜೀವಿಗಳಿರುವ ಕಾರಣ ಅದು ನಮ್ಮ ದೇಹಕ್ಕೆ ಒಳ್ಳೆಯ ಪದಾರ್ಥವಾಗಿದೆ. ಹೊಟ್ಟೆ ಮತ್ತು ಚರ್ಮಕ್ಕೆ ತಂಪನ್ನುಂಟುಮಾಡುತ್ತದೆ. ಮೊಸರನ್ನು ಕಡೆದು ಮಜ್ಜಿಗೆ ಮಾಡುವುದರಿಂದ ಹಾಲು ಅಥವಾ ಮೊಸರಿನಲ್ಲಿ ಇರುವಷ್ಟು ಕೊಬ್ಬಿನ ಅಂಶ ಇದರಲ್ಲಿರುವುದಿಲ್ಲ. ಮಜ್ಜಿಗೆ ದೇಹದ ರೋಗ ತಡೆಗಟ್ಟಲು ಬೇಕಾಗುವ ಶಕ್ತಿಯನ್ನು ಕೊಡುತ್ತದೆ. ಭಾರತದಲ್ಲಿ ಬೆಣ್ಣೆ ತಯಾರಿಸಿದ ಬಳಿಕ ಉಳಿಯುವಂತಹ ಬಳಿ ದ್ರವಕ್ಕೆ ಮಜ್ಜಿಗೆಯೆಂದು ಕರೆಯುತ್ತಾರೆ. ಈ ರೀತಿ ಮಜ್ಜಿಗೆ ತಯಾರಿಸುವ ವಿಧಾನ ಭಾರತ, ನೇಪಾಳ ಹಾಗು ಪಾಕೀಸ್ತಾನದಲ್ಲಿ ಇನ್ನೂ ಚಾಲ್ತಿಯಲ್ಲಿದೆ. ದಕ್ಷಿಣ ಭಾರತ, ಪಂಜಾಬ್ ಹಾಗು ಗುಜರಾತ್‍ನಲ್ಲಿ ಮಜ್ಜಿಗೆಗೆ ಸ್ವಲ್ಪ ನೀರು, ಉಪ್ಪು, ಹಿಂಗು ಸೇರಿಸಿ ಊಟಕ್ಕೆ ಬಡಿಸುವುದು ಅಥವಾ ಊಟದ ನಂತರ ಕುಡಿಯುವುದು ಪ್ರತೀತಿ.
ಆಮ್ಲೀಕರಣಗೊಂಡ ಮಜ್ಜಿಗೆಯನ್ನು ಆಹಾರ ಗ್ರೇಡಿನ ಆಮ್ಲದಿಂದ ತಯಾರಿಸುತ್ತಾರೆ. ಇದನ್ನು ೧ ಚಮಚ ವಿನೆಗರ್ ಅಥವಾ ನಿಂಬೆರಸವನ್ನು ಹಾಲಿಗೆ ಹಾಕಿ ಹತ್ತು ನಿಮಿಷದ ಬಳಿಗೆ ನೋಡಿದರೆ ಮಜ್ಜಿಗೆ ತಯಾರಾಗಿರುತ್ತದೆ. ಇದೆ ಕ್ರಿಯೆಯನ್ನು ಬಿಸಿಯ ಜೊತೆಗೆ ಮಾಡಿದರೆ ಮಜ್ಜಿಗೆಯ ಜೊತೆ ಪನೀರ್ ಕೂಡ ತಯಾರಾಗುತ್ತದೆ.


