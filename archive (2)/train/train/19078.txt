ಸಿ.ಆರ್.ಸತ್ಯ ಅವರ ಅಳಿವಿಲ್ಲದ ಸ್ಥಾವರ ಪುಸ್ತಕದ ಇಂಗ್ಲಿಷ್ ಆವೃತ್ತಿಗೆ ಮುನ್ನುಡಿ ಬರೆಯುತ್ತಾ ಅಬ್ದುಲ್ ಕಲಾಮ್ ಹೀಗೆ ಹೇಳುತ್ತಾರೆ.ಈ ಪುಸ್ತಕದಲ್ಲಿ ಕಾಣುವ ನಿರೂಪಣೆಗೆ ನಾಂದಿಯಾದದ್ದು ಸಿ.ಆರ್.ಸತ್ಯ ಅವರು ಕೇರಳದ ತಿರುವನಂತಪುರದಲ್ಲಿರುವ ಶ್ರೀ ಅನಂತ ಪದ್ಮನಾಭಸ್ವಾಮಿ ದೇವಸ್ಥಾನಕ್ಕೆ ನೀಡಿದ ಪ್ರಥಮ ಭೇಟಿ. ಆಗ ಅವರ ಮನಸ್ಸು ದೇಗುಲದ ನಿರ್ಮಾಣದಲ್ಲಿ ಉಪಯೋಗಿಸಿದ ಕಲ್ಲುಗಳ ಕಡೆ ವಾಲುತ್ತದೆ. ಈ ಕಲ್ಲುಗಳು ಎಲ್ಲಿಂದ ಬದವು? ಯಾರು ಇವನ್ನು ಇಲ್ಲಿಗೆ ತಂದರು? ಯಾವ ರೀತಿಯಲ್ಲಿ ಅವನ್ನು ಸಾಗಿಸಿದರು? ... ಉತ್ತರಗಳನ್ನು ಪಡೆಯಲು ಸತ್ಯ ಅವರು ಒಂದು ಚಾರಿತ್ರಿಕ ಹಾಗೂ ವೈಜ್ಞಾನಿಕ ಸಂಶೋಧನೆಗೇ ಇಳಿಯುತ್ತಾರೆ. ಈ ಕಾರ್ಯಕ್ಕೆ ಅವರ ಅನ್ವೇಷಣೆಯಲ್ಲಿ ಅವರೊಂದಿಗೆ ಸಹಾಯಕ್ಕೆ ನಿಂತವರು: ತಿರುವಾಂಕೂರಿನ ರಾಜರು; ಕೇರಳದ ಅನೇಕ ವಿಜ್ಞಾನಿಗಳು; ವಿದ್ವಾಂಸರು; ಧಾರ್ಮಿಕ ಗುರುಗಳು; ಕಲ್ಲು ಕೆತ್ತನೆಯವರು ... ಹೀಗೆ, ಒಬ್ಬ ಕುತೂಹಲಕಾರಿ ಹಾಗೂ ಸಂಶೋಧನಾ ಮನೋಭಾವವುಳ್ಳ ಎಂಜಿನಿಯರ್ ಇಂತಹ ಕ್ಲಿಷ್ಟವಾದ ವಿಷಯಕ್ಕೆ ಕೈ ಹಾಕಿ ಪೂರ್ಣವಾಗಿ ಸಾಫಲ್ಯತೆ ಹೊಂದಿದ್ದಾರೆ ಎಂಬುದಕ್ಕೆ ಈ ಪುಸ್ತಕವು ಒಂದು ಅತ್ಯುತ್ತಮ ಉದಾಹರಣೆ.... ಸಂಶೋಧನಾ ಕ್ಷೇತ್ರದಲ್ಲಿ ತೊಡಗಿರುವ ವಿದ್ಯಾರ್ಥಿ ವಿದ್ಯಾರ್ಥಿನಿಯರು, ಪ್ರಾಚೀನ ಶಾಸ್ತ್ರಜ್ಞರು, ವಿದ್ವಾಂಸರು, ಓದಲೇ ಬೇಕಾದ ಪುಸ್ತಕವಿದು.
