ರಾಮೋಜಿ ಚಿತ್ರ ನಗರಿ  ಎಂಬುದು ಪ್ರಪಂಚದ ಅತ್ಯಂತ ದೊಡ್ಡ ಸಂಘಟಿತ ಚಲನಚಿತ್ರ ಸ್ಟುಡಿಯೋ ಸಂಕೀರ್ಣವಾಗಿದ್ದು, ಸುಮಾರು ೨೦೦೦ ಎಕರೆಯಷ್ಟು ಭೂಮಿಯಲ್ಲಿ ನಿರ್ಮಿಸಲಾಗಿದೆ. ಇದು ಅತ್ಯಂತ ಪ್ರಸಿದ್ಧವಾದ ಪ್ರವಾಸಿ ಮತ್ತು ಮನರಂಜನೆ ಕೇಂದ್ರವಾಗಿದ್ದು, ಮನರಂಜನಾ ಉದ್ಯಾನವನ್ನು ಒಳಗೊಂಡಂತೆ ಸಹಜವಾದ ಮತ್ತು ಕೃತಕವಾದ ಎರಡು ರೀತಿಯ ಆಕರ್ಷಣೆಗಳನ್ನು ಒಳಗೊಂಡಿದೆ. ಇದು ಹೈದ್ರಾಬಾದ್ ನ ಆಗ್ನೇಯ ಭಾಗಕ್ಕೆ ಸುಮಾರು 25 ಕಿಲೋ ಮೀಟರ್‌‌ನಲ್ಲಿ NH9 ಹೆದ್ದಾರಿಯಲ್ಲಿ ಹೈದ್ರಾಬಾದ್-ವಿಜಯವಾಡದ ಹಯಾತ್ ನಗರ ಮತ್ತು ಪೆಡಂಬರ್ ಪೇಟ್‌ ಬಳಿ ನೆಲೆಗೊಂಡಿದೆ.
ಹೊರಗಿನ ರಿಂಗ್ ರಸ್ತೆಯ ಹಂತ 2 ಪ್ರವೇಶದಲ್ಲಿ ಭೂಮಿಯನ್ನು ಆವರಿಸಿಕೊಂಡಿದ್ದು, ನಗರವನ್ನು ವಿಭಾಗಿಸಿದೆ.
ಚಲನಚಿತ್ರ ನಿರ್ಮಾಪಕ ರಾಮೋಜಿ ರಾವ್, ರಾಮೋಜಿ ಉದ್ಯಮ ಸಮೂಹದ ಮುಖ್ಯಸ್ಥರು. ಈ ಸೌಲಭ್ಯವನ್ನು 1996ರಲ್ಲಿ ಆರಂಭಿಸಿದರು. ರಾಮೋಜಿ ಫಿಲ್ಮ್ ಸಿಟಿಯ ಸೃಷ್ಟಿಯು ಉಷಾ ಕಿರಣ್ ಮೂವೀಸ್ ನ ಮೂಲಕ ರಾಮೋಜಿ ಉದ್ಯಮಸಮೂಹವು ಉಷಾ ಕಿರಣ್ ಮೂವೀಸ್ ಮೂಲಕ ಭಾರತೀಯ ಚಲನಚಿತ್ರದೊಂದಿಗೆ ಹೊಂದಿದ ಸಂಬಂಧದ ಫಲಶ್ರುತಿಯಾಗಿದೆ. ಉಷಾ ಕಿರಣ್ ಮೂವಿಸ್ ಈ ಸಮೂಹದ ಸಮರ್ಪಿತ ಚಲನಚಿತ್ರ ನಿರ್ಮಾಣ ಸಂಸ್ಥೆಯಾಗಿದ್ದು, ಹಿಂದಿ, ಮಲಯಾಳಂ, ತೆಲುಗು, ತಮಿಳು, ಕನ್ನಡ, ಮರಾಠಿ ಮತ್ತು ಬಾಂಗ್ಲಾದಂತಹ ಅನೇಕ ಭಾಷೆಗಳಲ್ಲಿ ಸುಮಾರು 80ಕ್ಕೂ ಹೆಚ್ಚು ಸಿನಿಮಾಗಳನ್ನು ನಿರ್ಮಿಸಿದೆ.
ರಾಮೋಜಿ ಫಿಲ್ಮ್ ಸಿಟಿ, ಪೂರ್ವ-ನಿರ್ಮಾಣದ, ನಿರ್ಮಾಣದ,ಮತ್ತು ನಂತರದ- ನಿರ್ಮಾಣಕ್ಕೆ ಸಂಪನ್ಮೂಲಗಳನ್ನು ಒದಗಿಸುತ್ತದೆ. ಇದು ಸುಮಾರು 500 ಸೆಟ್‌ ಸ್ಥಳಗಳನ್ನು ಒದಗಿಸುತ್ತದೆ. ಇಲ್ಲಿ ಅನೇಕ ಉದ್ಯಾನಗಳು, ನೈಜ ಸೆಟ್ ಗಳು, ಸುಮಾರು 50 ಸ್ಟುಡಿಯೋ ಮಹಡಿಗಳು, ಡಿಜಿಟಲ್ ಸಿನಿಮಾ ಸೌಲಭ್ಯ, ಬೆಂಬಲ ನೀಡುವ ವ್ಯವಸ್ಥೆ, ಹೊರಾಂಗಣ ಸ್ಥಳಗಳು, ಉನ್ನತ ತಂತ್ರಜ್ಞಾನದ ಪ್ರಯೋಗಶಾಲೆಗಳು ಇತ್ಯಾದಿಗಳಿವೆ. ಫಿಲ್ಮ್ ಸಿಟಿಯ ಮೂಲಸೌಲಭ್ಯವು ಸಾಂಪ್ರದಾಯಿಕವಾಗಿ ವಿನ್ಯಾಸಗೊಳಿಸಲಾದ ಸ್ಥಳಗಳು ಮತ್ತು ಮಾದರಿಗಳು, ಸೆಟ್ ನಿರ್ಮಾಣ, ಆಸ್ತಿಗಳು ಮತ್ತು ಉಡುಪುಗಳು, ಚಿತ್ರೀಕರಿಸುವ ವೇದಿಕೆಗಳು, ಕ್ಯಾಮರಾಗಳು ಮತ್ತು ಸಾಧನ, ನಿರ್ಮಾಣ ನಂತರದ ಧ್ವನಿಮುದ್ರಣ, ನಿರ್ಮಾಣ ನಂತರದ ಡಿಜಿಟಲ್/SFX ಮತ್ತು ಚಲನಚಿತ್ರ ಸಂಸ್ಕರಣೆಯನ್ನು ಒಳಗೊಂಡಿದೆ.
ಈ ಸಂಕೀರ್ಣದಲ್ಲಿ ಇಪ್ಪತ್ತು ಅಂತಾರಾಷ್ಟ್ರೀಯ ಚಲನಚಿತ್ರಗಳನ್ನು ಮತ್ತು ನಲವತ್ತು ಭಾರತೀಯ ಚಲನಚಿತ್ರಗಳನ್ನು ಏಕಕಾಲದಲ್ಲಿ ನಿರ್ಮಿಸಬಹುದಾಗಿದೆ. ಇದು ಕೇವಲ ನಮ್ಮ ದೇಶದ ಚಲನಚಿತ್ರ ನಿರ್ಮಾಪಕರನ್ನಲ್ಲದೇ, ಹಾಲಿವುಡ್ ಅನ್ನು ಒಳಗೊಂಡಂತೆ ವಿಶ್ವಾದ್ಯಂತ ಅನೇಕ ನಿರ್ಮಾಪಕರನ್ನು ಆಕರ್ಷಿಸುತ್ತಿದೆ.
ಫಿಲ್ಮ್ ಸಿಟಿ ಪ್ರವೇಶ
RFC ಯಲ್ಲಿರುವ ದೆಹಲಿ ಮೊಗಲರ ಉದ್ಯಾನ,ಫಿಲ್ಮ್ ಸಿಟಿಯಲ್ಲಿರುವ ಅನೇಕ ಉದ್ಯಾನಗಳಲ್ಲಿ ಒಂದಾಗಿದೆ
ಫಿಲ್ಮ್ ಸಿಟಿಯಲ್ಲಿ ಮೈಸೂರಿನ ಬೃಂದಾವನ ಉದ್ಯಾನವನದ ಪ್ರತಿಕೃತಿ
ರಾಮೋಜಿ ಫಿಲ್ಮ್ ಸಿಟಿ - UK ಸೆಟ್ಟಿಂಗ್ಸ್
