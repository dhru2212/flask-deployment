AOL ಇಂಕ್.  ಅಮೆರಿಕಾದ ಜಾಗತಿಕ ಇಂಟರ್ನೆಟ್‌ ಸೇವೆ ಮತ್ತು ಮಾಧ್ಯಮ ಕಂಪೆನಿಯಾಗಿದೆ. ಇದು ಹಿಂದೆ ಅಮೆರಿಕ ಆನ್‌ಲೈನ್‌ ಎಂದು ಹೆಸರಾಗಿತ್ತು ಮತ್ತು ಇದು 'Aol.' ಎಂಬ ಲೋಗೊವನ್ನು ಹೊಂದಿದೆ. ಈ ಕಂಪೆನಿಯು ಅದರ ಸ್ಥಾಪನೆಯಾದ ದಿನದಿಂದ 2007ರವರೆಗೆ ಉತ್ತರ ವರ್ಜಿನಿಯಾದಲ್ಲಿ ನೆಲೆಯಾಗಿತ್ತು. ಪ್ರಸ್ತುತ ಇದರ ಪ್ರಧಾನ ಕಛೇರಿಯು ನ್ಯೂಯಾರ್ಕ್‌ನ 770 ಬ್ರಾಡ್‌ವೇಯಲ್ಲಿದೆ. 1983ರಲ್ಲಿ ಕ್ವಾಂಟಮ್ ಕಂಪ್ಯೂಟರ್ ಸರ್ವಿಸಸ್‌ ಆಗಿ ಸ್ಥಾಪಿತವಾದ ಇದು ಪ್ರಪಂಚದಾದ್ಯಂತ ಅನೇಕ ರಾಷ್ಟ್ರಗಳಲ್ಲಿ ಹಲವಾರು ಕಂಪೆನಿಗಳಿಗೆ ಅದರ ಸೇವೆಗಳನ್ನು ಮಾರುವ ಅಥವಾ ಅದರ ಸೇವೆಗಳ ಅಂತಾರಾಷ್ಟ್ರೀಯ ಆವೃತ್ತಿಗಳನ್ನು ಸ್ಥಾಪಿಸುವ ಅಧಿಕಾರವನ್ನು ನೀಡಿತು.AOL ಅದರ ಆನ್‌ಲೈನ್‌ ಸಾಫ್ಟ್‌ವೇರ್‌ ಸೂಟ್‌ಗೆ ಹೆಚ್ಚು ಜನಪ್ರಿಯವಾಗಿದೆ. ಇದನ್ನು AOL ಎಂದೂ ಕರೆಯುತ್ತಾರೆ. ಇದು ಗ್ರಾಹಕರಿಗೆ ಪ್ರಪಂಚದ ಅತ್ಯಂತ ದೊಡ್ಡ "ವಾಲ್ಡ್ ಗಾರ್ಡನ್" ಆನ್‌ಲೈನ್‌ ಸಮುದಾಯವನ್ನು ಪ್ರವೇಶಿಸಲು ಅನುವು ಮಾಡಿಕೊಡುತ್ತದೆ ಹಾಗೂ ಒಟ್ಟಿನಲ್ಲಿ ಅಂತಿಮವಾಗಿ ಇಂಟರ್ನೆಟ್‌‌ನ ಮೂಲಕ ಹೆಚ್ಚಿನವರನ್ನು ತಲುಪುತ್ತದೆ. ಏಳಿಗೆಯ ಉನ್ನತ ಸ್ಥಾನದಲ್ಲಿದ್ದಾಗ AOL ನ ಸದಸ್ಯತ್ವವು ಪ್ರಪಂಚದಾದ್ಯಂತ ಸುಮಾರು 30 ದಶಲಕ್ಷ ಮಂದಿಯನ್ನು ಒಳಗೊಂಡಿತ್ತು. ಅವರಲ್ಲಿ ಹೆಚ್ಚಿನವರು AOL ಸೇವೆಯನ್ನು ಸಾಫ್ಟ್‌ವೇರ್‌ ಸೂಟ್ಮೂಲಕ ಪಡೆದಿದ್ದರು.2009ರ ಮೇ 28ರಂದು ಟೈಮ್ ವಾರ್ನರ್, AOLನ್ನು ಒಂದು ಪ್ರತ್ಯೇಕ ಸಾರ್ವಜನಿಕ ಕಂಪೆನಿಯಾಗಿ ಸ್ಪಿನ್‌ಆಫ್ ಮಾಡುವುದಾಗಿ ಘೋಷಿಸಿತು. ಎರಡು ಕಂಪೆನಿಗಳೊಂದಿಗಿನ 8 ವರ್ಷದ ಸಂಬಂಧವನ್ನು ಕೊನೆಗೊಳಿಸಿ 2009ರ ಅಕ್ಟೋಬರ್ 9ರಂದು ಒಂದು ಪ್ರತ್ಯೇಕ ಕಂಪೆನಿಯಾಯಿತು.
ಪ್ರಪಂಚದಾದ್ಯಂತ ಹಲವಾರು ಪ್ರಾದೇಶಿಕ ಶಾಖೆಗಳನ್ನು ಹೊಂದುವುದರೊಂದಿಗೆ ಹಿಂದಿನ ಅಮೆರಿಕಾದ "ದೈತ್ಯ ಇಂಟರ್ನೆಟ್‌ ಸೇವೆ ಪೂರೈಕೆದಾರರು" ಅನೇಕ ಖಂಡಗಳಲ್ಲಿ 30 ದಶಲಕ್ಷಕ್ಕಿಂತಲೂ ಹೆಚ್ಚು ಚಂದಾದಾರರನ್ನು ಹೊಂದಿತ್ತು..2000ರ ಜನವರಿಯಲ್ಲಿ AOL ಮತ್ತು ಟೈಮ್ ವಾರ್ನರ್‌ ವಿಲೀನಗೊಳ್ಳುವ ಯೋಜನೆಗಳನ್ನು ಘೋಷಿಸಿದವು. ಮಾತುಕತೆಯ ಒಪ್ಪಂದದ ಷರತ್ತುಗಳಲ್ಲಿ,AOL ಷೇರುದಾರರಿಗೆ ಹೊಸ,ವಿಲೀನಗೊಂಡ ಕಂಪೆನಿಯ 55%ನಷ್ಟು ಸ್ವಾಮ್ಯತೆಯನ್ನು ಪಡೆಯುವಂತೆ ಕರೆ ನೀಡಲಾಯಿತು. ಈ ಹೊಸ ಒಪ್ಪಂದ FTC, FCC ಮತ್ತು ಯುರೋಪಿಯನ್ ಯೂನಿಯನ್ ಮೊದಲಾದವುಗಳಿಂದ ನಿಯಂತ್ರಕ ಅಂಗೀಕಾರವನ್ನು ಪಡೆದ ನಂತರ 2001ರ ಜನವರಿ 11ರಂದು ಕೊನೆಗೊಂಡಿತು.ಈ ಕಂಪೆನಿಯನ್ನು ನಂತರ ಅಮೆರಿಕ ಆನ್‌ಲೈನ್‌, ಇಂಕ್ ಎಂದು ಕರೆಯಲಾಯಿತು. ಇದನ್ನು AOL, SBI ಮತ್ತು ಟೈಮ್ ವಾರ್ನರ್‌‌ನ ಕಾರ್ಯನಿರ್ವಾಹಕರು ಮುಂದಾಳತ್ವವಹಿಸಿದರು. ಟೈಮ್ ವಾರ್ನರ್‌ನ CEO ಆಗಿ ಕಾರ್ಯನಿರ್ವಹಿಸುತ್ತಿದ್ದ ಗೆರಾಲ್ಡ್ ಲೆವಿನ್‌ ಹೊಸ ಕಂಪೆನಿಯ CEO ಆದರು. ಸ್ಟೀವ್ ಕೇಸ್ ಕಾಯಂ ಅಧ್ಯಕ್ಷರಾಗಿ ನೇಮಕಗೊಂಡರು, J. ಮೈಕೆಲ್ ಕೆಲ್ಲಿಯು ಮುಖ್ಯ ಹಣಕಾಸಿನ ಅಧಿಕಾರಿಯಾದರು, ರಾಬರ್ಟ್‌ W. ಪಿಟ್‌ಮ್ಯಾನ್ ಮತ್ತು ಡಿಕ್ ಪಾರ್ಸನ್ಸ್ ಸಹ-ಮುಖ್ಯ ಕಾರ್ಯಕಾರಿ ಅಧಿಕಾರಿಗಳಾದರು. ನಂತರ AOL ಸ್ಟಾಕಿನ ಒಟ್ಟು ಮೌಲ್ಯವು $226 ಶತಕೋಟಿಯಿಂದ ಸುಮಾರು $20 ಶತಕೋಟಿಗೆ ಇಳಿಯಿತು. ಅದೇ ರೀತಿ ಅದರ ಗ್ರಾಹಕರ ನೆಲೆಯು 2007ರ ನವೆಂಬರ್‌ನ ದಾಖಲೆಯ ಪ್ರಕಾರ 10.1 ದಶಲಕ್ಷ ಚಂದಾದಾರರಿಗೆ ಕುಸಿಯಿತು, ಈ ಪ್ರಮಾಣವು ಕಾಮ್‌ಕಾಸ್ಟ್‌ ಮತ್ತು AT&T ಯಾಹೂ! ಗಿಂತ ಸ್ವಲ್ಪ ಹೆಚ್ಚಾಗಿತ್ತು.AOL ಬದಲಾವಣೆಯಾಗುತ್ತಿರುವ ಒಂದು ಕಂಪೆನಿಯಾಗಿದೆ.AOLನ ಚಂದಾದಾರರ ನೆಲೆಯಲ್ಲಿ ಪರಿಣಾಮಕಾರಿ ಕುಸಿತದ ಸಂದರ್ಭದಲ್ಲಿ ಖರೀದಿಗಳು ಮತ್ತು ಜಂಟಿ-ಉದ್ಯಮಗಳ ಮಾತುಕತೆಗಳ ಮೂಲಕ ಇದನ್ನು ಸ್ಪಷ್ಟಪಡಿಸಿದೆ.
2005ರ ಉತ್ತರಾರ್ಧದ ವರದಿಗಳು, ಯಾಹೂ!, ಮೈಕ್ರೊಸಾಫ್ಟ್ ಮತ್ತು ಗೂಗಲ್ ಮೊದಲಾದ ಕಂಪೆನಿಗಳು AOL ಅನ್ನು ಜಂಟಿ ಉದ್ಯಮವಾಗಿ ಪರಿವರ್ತಿಸಲು ಸದಸ್ಯರೆಂದು ಗುರುತಿಸಿದವು; 2005ರ ಡಿಸೆಂಬರ್ 20ರಂದು ಗೂಗಲ್ AOLನ 5% ಷೇರನ್ನು $1 ಶತಕೋಟಿಗೆ ಖರೀದಿಮಾಡುವುದಾಗಿ ಪ್ರಕಟಿಸಿದಾಗ ಅಂತಹ ಯೋಜನೆಗಳನ್ನು ಕೈಬಿಡಲಾಯಿತು.BBC ವಾಚ್‌ಡಾಗ್‌ನ ಸಮೀಕ್ಷೆ ಪ್ರಕಾರ, AOL UKಯಲ್ಲಿ ಒಂದು ಅತ್ಯುತ್ತಮ ಮತ್ತು ಅತ್ಯಂತ ಕೆಟ್ಟ ಇಂಟರ್ನೆಟ್‌ ಪೂರೈಕೆದಾರವೆಂಬ ಸ್ಥಾನಗಳಿಸಿತು.1997ರ ಮಾರ್ಚ್ 31ರಂದು, ಅಲ್ಪ-ಕಾಲದ ಇವರ್ಲ್ಡ್ಅನ್ನು AOL ಖರೀದಿಸಿತು. AOL UKಯ ISP ಭಾಗವನ್ನು ಅದರ 100,000 LLU ಗ್ರಾಹಕರ ಪ್ರಯೋಜನವನ್ನು ಪಡೆಯುವುದಕ್ಕಾಗಿ ದಿ ಕಾರ್ಫೋನ್ ವೇರ್‌ಹೌಸ್ 2006ರ ಅಕ್ಟೋಬರ್‌ನಲ್ಲಿ ಖರೀದಿಸಿತು. ಇದರಿಂದ ದಿ ಕಾರ್ಫೋನ್ ವೇರ್‌ಹೌಸ್ UKಯಲ್ಲಿ ಅತ್ಯಂತ ದೊಡ್ಡ LLU ಪೂರೈಕೆದಾರ ಎನಿಸಿತು.2009ರ ಮೇ 28ರಂದು ಹಣಕಾಸಿನ ವರ್ಷದ ಕೊನೆಯಲ್ಲಿ ಗೂಗಲ್‌‌ನ ಷೇರುಗಳು ಕೊನೆಗೊಂಡಾಗ ಟೈಮ್ ವಾರ್ನರ್‌ AOLಅನ್ನು ಸ್ವತಂತ್ರ ಕಂಪೆನಿಯಾಗಿ ಪರಿವರ್ತಿಸುವುದಾಗಿ ಘೋಷಿಸಿತು. ಆನಂತರ AOLನ ಪುಟ ಮತ್ತು ಲೋಗೊ ಬದಲಾಯಿತು.AOL ಟೈಮ್ ವಾರ್ನರ್‌ ಒಂದಿಗಿನ ಪಾಲುದಾರಿಕೆಯನ್ನು 2009ರ ಡಿಸೆಂಬರ್ 9ರಂದು ಕೊನೆಗೊಳಿಸಿತು. ಅದನ್ನು ಷೇರು ಚಿಹ್ನೆ NYSE:AOL ಅಡಿಯಲ್ಲಿ 9ರಂದು IPOಎಂದು ಘೋಷಿಸಲಾಯಿತು.
AOL ಬಿಲ್ ವನ್ ಮೈಸ್ಟರ್ ಸ್ಥಾಪಿಸಿದ ಕಂಟ್ರೋಲ್ ವೀಡಿಯೊ ಕಾರ್ಪೊರೇಶನ್  ಎನ್ನುವ ಒಂದು ಅಲ್ಪ-ಕಾಲದ ಉದ್ಯಮವಾಗಿ ಆರಂಭಗೊಂಡಿತು. ಅದರ ಏಕೈಕ ಉತ್ಪನ್ನವೆಂದರೆ ಅಟಾರಿ 2600 ವೀಡಿಯೊ ಗೇಮ್ ಕನ್ಸೋಲ್‌ಗಾಗಿ ಗೇಮ್‌ಲೈನ್ ಎನ್ನುವ ಒಂದು ಆನ್‌ಲೈನ್‌ ಸೇವೆಯಾಗಿತ್ತು. ಸಂಗೀತವನ್ನು ಆದೇಶದ ಮೇರೆಗೆ ಖರೀದಿಸುವ ವಾನ್ ಮೈಸ್ಟರ್‌ನ ಯೋಚನೆಯನ್ನು ವಾರ್ನರ್ ಸಹೋದರರು ನಿರಾಕರಿಸಿದ ನಂತರ ಇದು ಆರಂಭಗೊಂಡಿತು. ಚಂದಾದಾರರು ಈ ಕಂಪೆನಿಯಿಂದ ಮೋಡೆಮ್ಅನ್ನು $49.95 ಬೆಲೆಗೆ ಖರೀದಿಸಿದರು ಹಾಗೂ ಒಂದೇ $15ನಷ್ಟು ಸ್ಥಾಪನೆ ಶುಲ್ಕವಾಗಿ ನೀಡಿದರು. ಗೇಮ್‌ಲೈನ್‌ ಚಂದಾದಾರರಿಗೆ ತಾತ್ಕಾಲಿಕವಾಗಿ ಗೇಮ್‌ಗಳನ್ನು ಡೌನ್‌ಲೋಡ್ ಮಾಡಲು ಅವಕಾಶ ನೀಡಿತು ಹಾಗೂ ಅಧಿಕ ಸ್ಕೋರುಗಳ ಜಾಡು ಹಿಡಿಯಲು ಪ್ರತಿ ಗೇಮ್‌ಗೆ $1ನಷ್ಟು ದರವನ್ನು ನಿಗದಿಮಾಡಿತ್ತು. ದೂರವಾಣಿಯ ಸಂಪರ್ಕ ಕಡಿತಗೊಳಿಸಿ, ಡೌನ್‌ಲೋಡ್ ಮಾಡಿದ ಗೇಮ್ ಗೇಮ್‌ಲೈನ್‌ನ ಮಾಸ್ಟರ್ ಮಾಡ್ಯೂಲ್‌ನಲ್ಲಿ ಉಳಿಯುತ್ತದೆ ಹಾಗೂ ಬಳಕೆದಾರ ಕನ್ಸೋಲ್ಅನ್ನು ಆಫ್ ಮಾಡುವವರೆಗೆ ಅಥವಾ ಮತ್ತೊಂದು ಗೇಮ್ಅನ್ನು ಡೌನ್‌ಲೋಡ್ ಮಾಡುವವರೆಗೆ ಆಡಬಹುದು.ಆರಂಭಿಕ ತಾಂತ್ರಿಕ ತಂಡವು ಮಾರ್ಕ್ ಶೆರಿಫ್, ಟಾಮ್ ರಾಲ್‌ಸ್ಟನ್, ಕೆನ್ ಹಂಟ್ಸ್‌ಮ್ಯಾನ್, ಜ್ಯಾನೆಟ್ ಹಂಟರ್, ಡೇವ್ ಬ್ರೌವ್ನ್, ಸ್ಟೀವ್ ಟ್ರೂಸ್, ರೇ ಹೈನ್ರಿಚ್, ಕ್ರೈಗ್ ಡಿಕ್‌ಸ್ಟ್ರಾ ಮತ್ತು ಡೌಗ್ ಕೊವಾರ್ಡ್ ಮೊದಲಾದವರನ್ನು ಒಳಗೊಂಡಿತ್ತು.1983ರ ಜನವರಿಯಲ್ಲಿ ಸ್ಟೀವ್ ಕೇಸ್ ಅವನ ಸಹೋದರ ಹೂಡಿಕೆದಾರ ಬ್ಯಾಂಕರ್ ಡ್ಯಾನ್ ಕೇಸ್‌ನ ಶಿಫಾರಸಿನ ಮೇರೆಗೆ ಕಂಟ್ರೋಲ್ ವೀಡಿಯೊದ ಮಾರುಕಟ್ಟೆ ಸಲಹಾರ್ಥಿಯಾಗಿ ನೇಮಕಗೊಂಡನು. 1983ರ ಮೇನಲ್ಲಿ ಜಿಮ್ ಕಿಮ್ಸೆಯು ದಿವಾಳಿತನದ ಅಂಚಿನಲ್ಲಿದ್ದ ಕಂಟ್ರೋಲ್ ವೀಡಿಯೋದ ತಯಾರಕಾ ಸಲಹಾರ್ಥಿಯಾದನು. ಕಿಮ್ಸೆಯು ಕಂಪೆನಿಯಲ್ಲಿ ಆ ಸ್ಥಾನವನ್ನು ವೆಸ್ಟ್ ಪಾಯಿಂಟ್‌ನ ಸ್ನೇಹಿತ ಬಂಡವಾಳ ಹೂಡಿಕೆದಾರ ಫ್ರ್ಯಾಂಕ್ ಕಾಫೀಲ್ಡ್‌ನಿಂದಾಗಿ‌ ಪಡೆದನು. ವನ್ ಮೈಸ್ಟರ್ 1985ರ ಆರಂಭದಲ್ಲಿ ಮೌನವಾಗಿ ಕಂಪೆನಿಯನ್ನು ತೊರೆದನು. ಕಂಟ್ರೋಲ್ ವೀಡಿಯೊ ಕ್ವಾಂಟಮ್ ಕಂಪ್ಯೂಟರ್ ಸರ್ವಿಸಸ್‌, ಇಂಕ್. ಆಗಿ 1985ರ ಮೇ 24ರಂದು ಮರುಸಂಘಟನೆಯಾಯಿತು. ಅದರಲ್ಲಿ ಕಿಮ್ಸೆ ಮುಖ್ಯ ಕಾರ್ಯನಿರ್ವಾಹಕ ಅಧಿಕಾರಿಯಾದರು ಮತ್ತು ಮಾರ್ಕ್ ಶೆರಿಫ್ ಮುಖ್ಯ ತಾಂತ್ರಿಕ ಅಧಿಕಾರಿಯಾದರು. ಕಂಟ್ರೋಲ್ ವೀಡಿಯೊದ ಒಟ್ಟು 100 ನೌಕರರಲ್ಲಿ ಕೇವಲ 10 ಮಂದಿ ನೌಕರರು ಮಾತ್ರ ಹೊಸ ಕಂಪೆನಿಯಲ್ಲಿ ಉಳಿದರು. ಕೇಸ್ ಅತಿ ಶೀಘ್ರದಲ್ಲಿ ಉನ್ನತ ಸ್ಥಾನಗಳನ್ನು ಪಡೆಯುತ್ತಾ ಹೋದನು; ಕಿಮ್ಸೆಯು CEO ಆದ ಸ್ವಲ್ಪದರಲ್ಲಿ ಅವನನ್ನು ಮಾರುಕಟ್ಟೆಯ ಉಪಾಧ್ಯಕ್ಷನಾಗಿ ನೇಮಿಸಿದನು. ಆನಂತರ ಮತ್ತೆ 1987ರಲ್ಲಿ ಕಾರ್ಯನಿರ್ವಾಹಕ ಉಪಾಧ್ಯಕ್ಷನಾಗಿ ಬಡ್ತಿ ನೀಡಿದನು. ಕಿಮ್ಸೆಯು ಕೇಸ್‌ನನ್ನು CEO ಸ್ಥಾನಕ್ಕೆ ಅಭ್ಯರ್ಥಿಯಾಗಿ ತಯಾರು ಮಾಡಲು ಆರಂಭಿಸಿದನು. ಅವನು ಆ ಸ್ಥಾನವನ್ನು ಕಿಮ್ಸೆ 1991ರಲ್ಲಿ ನಿವೃತ್ತಿ ಹೊಂದಿದಾಗ ಪಡೆದನು.ಕಿಮ್ಸೆಯು ಕಂಪೆನಿಯ ಕಾರ್ಯವಿಧಾನವನ್ನು ಬದಲಾಯಿಸಿದನು ಹಾಗೂ 1985ರಲ್ಲಿ ಕೊಮೊಡೊರ್ 64 ಮತ್ತು 128 ಕಂಪ್ಯೂಟರ್‍ಗಳಿಗೆ ಮೀಸಲಾದ ಒಂದು ಆನ್‌ಲೈನ್‌ ಸೇವೆಯನ್ನು ಬಿಡುಗಡೆಗೊಳಿಸಿದನು. ಅದನ್ನು ಆರಂಭದಲ್ಲಿ ಕ್ವಾಂಟಮ್ ಲಿಂಕ್ ಎಂದು ಕರೆಯಲಾಯಿತು. ಕ್ವಾಂಟಮ್ ಲಿಂಕ್‌ನ ಸಾಫ್ಟ್‌ವೇರ್‌ ಪ್ಲೇನೆಟ್, ಇಂಕ್‌ನಿಂದ ಪರವಾನಗಿ ಪಡೆದ ಸಾಫ್ಟ್‌ವೇರ್‌ಅನ್ನು ಆಧರಿಸಿತ್ತು. 1988ರ ಮೇಯಲ್ಲಿ ಕ್ಯಾಂಟಮ್ ಮತ್ತು ಆಪಲ್, ಆಪಲ್ II ಮತ್ತು ಮ್ಯಾಕಿಂಟೋಶ್‌ ಕಂಪ್ಯೂಟರ್‌ಗಳಿಗಾಗಿ ಆಪಲ್‌ಲಿಂಕ್ ಪರ್ಸನರ್ ಎಡಿಶನ್ಅನ್ನು ಬಿಡುಗಡೆಗೊಳಿಸಿತು. 1988ರ ಆಗಸ್ಟ್‌ನಲ್ಲಿ ಕ್ವಾಂಟಮ್, PC ಲಿಂಕ್ಅನ್ನು ಬಿಡುಗಡೆಗೊಳಿಸಿತು. ಇದು IBM-ಹೊಂದಿಕೆಯಾಗುವ PCಗಳಿಗಾಗಿರುವ ಒಂದು ಸೇವೆಯಾಗಿದೆ. ಇದು ಟ್ಯಾಂಡಿ ಕಾರ್ಪೊರೇಶನ್‌ ಒಂದಿಗೆ ಜಂಟಿ-ಉದ್ಯಮವಾಗಿ ಅಭಿವೃದ್ಧಿಗೊಂಡಿತು. ಕಂಪೆನಿಯು 1989ರ ಅಕ್ಟೋಬರ್‌ನಲ್ಲಿ ಆಪಲ್‌‌ನಿಂದ ದೂರವಾದ ಬಳಿಕ, ಕ್ವಾಂಟಮ್ ಸೇವೆಗಳ ಹೆಸರನ್ನು ಅಮೆರಿಕ ಆನ್‌ಲೈನ್‌ ಆಗಿ ಬದಲಾಯಿಸಿತು.ಆರಂಭದಲ್ಲಿ AOL ಅದರ ಉತ್ಪನ್ನಗಳೊಂದಿಗೆ ಆನ್‌ಲೈನ್‌ ಗೇಮ್‌‌ಗಳನ್ನೂ ಸೇರಿಸಿಕೊಂಡಿತು; ಅನೇಕ ಶ್ರೇಷ್ಠ ಮತ್ತು ಕ್ರಮವಿಲ್ಲದ ಗೇಮ್‍‌ಗಳು ಮೂಲ ಪ್ಲೇನೆಟ್ ಸಾಫ್ಟ್‌ವೇರ್‌ ವ್ಯವಸ್ಥೆಯಲ್ಲಿ ಸೇರಿಕೊಂಡವು. AOLನ ಆರಂಭಿಕ ದಿನಗಳಲ್ಲಿ ಕಂಪೆನಿಯು ಅನೇಕ ನೂತನ ಆನ್‌ಲೈನ್‌ ಪರಸ್ಪರ-ಸಂಪರ್ಕದ ಶೀರ್ಷಿಕೆಗಳು ಮತ್ತು ಗೇಮ್‌ಗಳನ್ನು ಆರಂಭಿಸಿತು, ಅವುಗಳೆಂದರೆ:
2008ರಲ್ಲಿ ನೆವರ್‌ವಿಂಟರ್ ನೈಟ್ಸ್‌ನ್ನು MMORPG ಗೇಮ್‌ಗಳ ಕಲಾತ್ಮಕತೆಯನ್ನು ಅಭಿವೃದ್ಧಿಗೊಳಿಸಿದುದಕ್ಕಾಗಿ 59ನೇ ವಾರ್ಷಿಕ ತಾಂತ್ರಿಕ ಮತ್ತು ಎಂಜಿನಿಯರಿಂಗ್ ಎಮ್ಮಿ ಪ್ರಶಸ್ತಿಗಳ ಸಮಾರಂಭದಲ್ಲಿ ಎವರ್‌ಕ್ವೆಸ್ಟ್ ಮತ್ತು ವರ್ಲ್ಡ್ ಆಫ್ ವಾರ್‌ಕ್ರಾಫ್ಟ್ ಒಂದಿಗೆ) ಗೌರವಿಸಲಾಯಿತು.1991ರ ಫೆಬ್ರವರಿಯಲ್ಲಿ DOSಗಾಗಿ AOL, ಜಿಯೊವರ್ಕ್ಸ್ಇಂಟರ್‌ಫೇಸ್ ಬಳಸಿಕೊಂಡು ಬಿಡುಗಡೆಗೊಂಡಿತು. ಅದಾದ ಒಂದು ವರ್ಷದ ನಂತರ ವಿಂಡೋಸ್‌‌ಗಾಗಿ AOL ಬಿಡುಗಡೆಗೊಂಡಿತು. ಆನಂತರ ಪ್ರಾಡಿಗಿ, ಕಂಪ್ಯೂಸರ್ವ್ ಮತ್ತು ಜಿಎನೈ ಮೊದಲಾದ ಪಾವತಿಸುವ-ಆಧಾರದ ಆನ್‌ಲೈನ್‌ ಸೇವೆಗಳು ಅಭಿವೃದ್ಧಿಯೊಂದಿಗೆ ಇದು ಹೊಂದಿಕೆಯಾಯಿತು. AOL 1994ರ ಕೊನೆಯಲ್ಲಿ Q-ಲಿಂಕ್ ಮತ್ತು PC ಲಿಂಕ್ ಒಂದಿಗಿನ ಸಂಪರ್ಕವನ್ನು ನಿಲ್ಲಿಸಿತು.
ಸ್ಟೀವ್ ಕೇಸ್‌ AOLಅನ್ನು ಕಂಪ್ಯೂಟರ್‌ಗಳ ಬಗ್ಗೆ ಪರಿಚಯವಿರದ ಜನರಿಗೆ ಆನ್‌ಲೈನ್‌ ಸೇವೆಯಾಗಿ, ತಾಂತ್ರಿಕ ಸಮುದಾಯಕ್ಕೆ ಸುದೀರ್ಘ ಸೇವೆ ಸಲ್ಲಿಸಿದ ಕಾಂಪ್ಯುಸರ್ವ್‌ಗೆ ತದ್ವಿರುದ್ಧವಾಗಿ ಸ್ಥಾನ ಕಲ್ಪಿಸಿದರು. AOL ಪರವಾನಗಿ ಪಡೆದ ಪ್ಲೇನೆಟ್ ವ್ಯವಸ್ಥೆಯು ಪ್ರಮಾಣಿತ ಟರ್ಮಿನಲ್ ಪ್ರೋಗ್ರಾಂನ ಬದಲಿಗೆ ಪ್ರೊಪ್ರೈಟರಿ ಸಾಫ್ಟ್‌ವೇರ್‌‌ನ ಬಳಕೆಯ ಅತ್ಯಗತ್ಯದ ಮೊದಲ ಆನ್‌ಲೈನ್‌ ಸೇವೆಯಾಗಿದೆ; ಆದ್ದರಿಂದ ಇದು ಕಮಾಂಡ್ ಲೈನ್‌ಗಳ ಬದಲಿಗೆ ಗ್ರಾಫಿಕಲ್ ಯೂಸರ್ ಇಂಟರ್ಫೇಸ್ ಅನ್ನು ಒದಗಿಸಲು ಸಮರ್ಥವಾಗಿದೆ. ಅಲ್ಲದೆ ಇದು ವಿಶೇಷ ಆಕರ್ಷಣೆಯಾಗಿ ಬಳಕೆದಾರರ ಮಧ್ಯೆ ಸಂವಹನಕ್ಕೆ ಹೆಚ್ಚು ಒತ್ತುಕೊಡುವುದರಲ್ಲಿ ಅಗ್ರ ಸ್ಥಾನದಲ್ಲಿದೆ.CB-ಶೈಲಿಯ ಚಾನೆಲ್‌ಗಳ ಹಿಂದಿನ ಮಾದರಿಗೆ ವಿರುದ್ಧವಾಗಿ ವಿಶೇಷವಾಗಿ ಪ್ಲೇನೆಟ್‌ನ ಚಾಟ್ ರೂಮ್ ಕಲ್ಪನೆಯನ್ನು ಒದಗಿಸಿತು. ಚಾಟ್ ರೂಮ್‌ಗಳು ಒಂದೇ ರೀತಿಯ ಆಸಕ್ತಿಯ ಅತಿ ಹೆಚ್ಚಿನ ಜನರನ್ನು ನೈಜ ಸಮಯದಲ್ಲಿ ಸೇರಲು ಮತ್ತು ಸಂಭಾಷಣೆಗಳನ್ನು ನಡೆಸಲು ಅವಕಾಶ ಮಾಡಿಕೊಟ್ಟಿತು, ಅವುಗಳೆಂದರೆ:
1993ರ ಸೆಪ್ಟೆಂಬರ್‌ನಲ್ಲಿ AOL ಅದರ ವೈಶಿಷ್ಟ್ಯಗಳಿಗೆ USENET ಪ್ರವೇಶವನ್ನು ಸೇರಿಸಿತು. ಇದನ್ನು ಸಾಮಾನ್ಯವಾಗಿ "ಎಟರ್ನಲ್ ಸೆಪ್ಟೆಂಬರ್" ಎಂದು ಕರೆಯಲಾಗುತ್ತದೆ.AOL ಜಿಎನೈಗಿಂತ ಅತಿ ಶೀಘ್ರದಲ್ಲಿ ಮೇಲುಗೈ ಸಾಧಿಸಿತು. 1990ರ ದಶಕದ ಮಧ್ಯದಲ್ಲಿ, ಇದು ಪ್ರಾಡಿಗಿ ಮತ್ತು ಕಂಪ್ಯೂಸರ್ವ್‌ಅನ್ನೂ ಮೀರಿಸಿತು.ಆರಂಭದಲ್ಲಿ AOL ಅದರ ಬಳಕೆದಾರರಿಗೆ ಗಂಟೆಯ ಆಧಾರದಲ್ಲಿ ಶುಲ್ಕವಿಧಿಸುತ್ತಿತ್ತು. ಆದರೆ 1996ರಲ್ಲಿ ಇದನ್ನು $19.19 ನಿವ್ವಳ ತಿಂಗಳ ದರಕ್ಕೆ ಬದಲಾಯಿಸಿತು. ಮೂರು ವರ್ಷಗಳೊಳಗಾಗಿ AOLನ ಬಳಕೆದಾರರ ಸಂಖ್ಯೆಯು 10 ದಶಲಕ್ಷಕ್ಕೆ ಏರಿತು. ಆ ಸಂದರ್ಭದಲ್ಲಿ AOL ಸಂಪರ್ಕಗಳು ಅಧಿಕ ಬಳಕೆದಾರರನ್ನು ಪಡೆಯುವುದಕ್ಕಾಗಿ ಹೆಚ್ಚು ಪ್ರಯತ್ನಿಸಿದವು ಹಾಗೂ ಯಾವಾಗಲೂಹೆಚ್ಚು ದಟ್ಟಣೆಯ ಸಂಕೇತಗಳಿಂದಾಗಿ ಹೆಚ್ಚಿನವರು ಅವರ ಖಾತೆಗಳನ್ನು ರದ್ದುಗೊಳಿಸಿದರು . 1995ರಲ್ಲಿ AOL, ವಿಯೆನ್ನಾ ನಗರದ ಹತ್ತಿರ ವರ್ಜಿನಿಯಾದ ಸಂಘಟಿತವಾಗಿರದ ಫೇರ್‍‌ಫಾಕ್ಸ್ ಕೌಂಟಿ‌ಯ ಟೈಸನ್ಸ್ ಕಾರ್ನರ್ CDPಯ 8619 ವೆಸ್ಟ್‌ವುಡ್ ಸೆಂಟರ್ ಡ್ರೈವ್‌ನಲ್ಲಿ ಪ್ರಧಾನ ಕಛೇರಿಯನ್ನು ಹೊಂದಿತ್ತು.AOL 1996ರಲ್ಲಿ ಫೇರ್‌ಫಾಕ್ಸ್ ಕೌಂಟಿ ಕ್ಯಾಂಪಸ್‌ನಲ್ಲಿನ ಅದರ ಜಾಲಕ್ಕಾಗಿ ಶೀಘ್ರದಲ್ಲಿ ಸ್ಥಳಾವಕಾಶದ ಕೊರತೆ ಎದುರಿಸಿತು. 1996ರಲ್ಲಿ AOL, ವರ್ಜಿನಿಯಾದ ಸಂಘಟಿತವಾಗದಲೌಡೌನ್ ಕೌಂಟಿಯ ಡಲ್ಲೆಸ್‌ನ 22000 AOL ವೇಗೆ ಸ್ಥಳಾಂತರಗೊಂಡಿತು. ಡಲ್ಲೆಸ್‌ಗೆ ಅದರ ಸ್ಥಳಾಂತರವು 1996ರ ಮಧ್ಯದಲ್ಲಿ ಕಂಡುಬಂದಿತು ಹಾಗೂ ಇದು ಭವಿಷ್ಯದ ಅಭಿವೃದ್ಧಿಗೆ ಆಧಾರವನ್ನು ಒದಗಿಸಿತು. ಇಂದು ಮುಂಚೂಣಿಯಲ್ಲಿರುವ ಆಪರೇಟಿಂಗ್ ಸಿಸ್ಟಮ್‌ನ ಜೊತೆಗಿನ ಐದು ವರ್ಷದ ಮಹತ್ವದ ಒಪ್ಪಂದದಲ್ಲಿ ವಿಂಡೋಸ್‌ ಜತೆಗೂಡಿದ AOL ಜಯಶಾಲಿಯಾಯಿತು.
2001ರಲ್ಲಿ ಟೈಮ್ ವಾರ್ನರ್‌ ಒಂದಿಗೆ ಜತೆಗೂಡಿದಾಗಿನಿಂದ AOLನ ಮೌಲ್ಯವು $240 ಶತಕೋಟಿಯ ಉನ್ನತಸ್ಥಾನದಿಂದ ಗಮನಾರ್ಹವಾಗಿ ಕೆಳಕ್ಕಿಳಿಯಿತು. ಅದರ ಚಂದಾದಾರರ ಸಂಖ್ಯೆಯು 2002ರಿಂದ ಕಾಲುಭಾಗದಷ್ಟೂ ಸಹ ಬೆಳೆಯಲಿಲ್ಲ. ಆನಂತರ AOL ಇಂಟರ್ನೆಟ್‌ ಸೇವೆ ಪೂರೈಕೆದಾರ ಸಂಸ್ಥೆಗೆ ವಿರುದ್ಧವಾಗಿ ಯಾಹೂ! ಮೊದಲಾದ ಕಂಪೆನಿಗಳಂತೆ ಕಂಟೆಂಟ್ ಪೂರೈಕೆದಾರನಾಗಿ ಸ್ಥಾನಬದಲಿಸಿಕೊಳ್ಳಲು ಪ್ರಯತ್ನಿಸಿತು.
2005ರ ಮಧ್ಯಾವಧಿಗಿಂತ ಮೊದಲು AOL ಚಾಟ್‌ರೂಮ್‌ಗಳು, ಸಂದೇಶ ಬೋರ್ಡ್‌ಗಳು ಮತ್ತು ಲೈಬ್ರರಿಗಳನ್ನು ನಿರ್ವಹಿಸಲು ಸಮುದಾಯ ಮುಖಂಡರು ಅಥವಾ CLಗಳೆಂಬ ಆನ್‌ಲೈನ್‌ ಸ್ವಯಂಸೇವಕರನ್ನು ಬಳಸಿಕೊಂಡಿತು. AOLನ ರಿಮೋಟ್ ಸ್ವಯಂ-ಸೇವಕರ ಬಳಕೆಯು 1985ರಲ್ಲಿ ಅದರ ಕ್ವಾಂಟಮ್ ಲಿಂಕ್ ಸೇವೆಯ ಸ್ಥಾಪನೆಯಾದಾಗ ಆರಂಭವಾಯಿತು. ಕೆಲವು ಸಮುದಾಯ ಮುಖಂಡರನ್ನು ಪ್ರೊಪ್ರೈಟರಿ ಭಾಷೆ ಮತ್ತು RAINMAN ಎನ್ನುವ ಇಂಟರ್ಫೇಸ್ಅನ್ನು ಬಳಸಿಕೊಂಡು ಪರಿವಿಡಿ ವಿನ್ಯಾಸ ಮತ್ತು ನಿರ್ವಹಣೆಗಾಗಿ ನೇಮಕ ಮಾಡಲಾಗುತ್ತಿತ್ತು. ಆದರೂ ಹೆಚ್ಚಿನ ಪರಿವಿಡಿ ನಿರ್ವಹಣೆಯನ್ನು ಪಾರ್ಟ್ನರ್ ಮತ್ತು ಆಂತರಿಕ ನೌಕರರು ಮಾಡುತ್ತಿದ್ದರು.1999ರಲ್ಲಿ CLಗಳ ಬಳಕೆಯಲ್ಲಿ U.S.ನ ಕಾರ್ಮಿಕರ ಕಾನೂನನ್ನು ಉಲ್ಲಂಘಿಸಿದೆ ಎಂದು ಸೂಚಿಸಿ AOLನ ವಿರುದ್ಧ ಕ್ಲಾಸ್ ಆಕ್ಷನ್ ಮೊಕದ್ದಮೆಯೊಂದನ್ನು ಹೂಡಲಾಯಿತು. ಡಿಪಾರ್ಟ್ಮೆಂಟ್ ಆಫ್ ಲೇಬರ್ ವಿಚಾರಣೆ ನಡೆಸಿತು. ಆದರೆ ಯಾವುದೇ ನಿರ್ಧಾರಕ್ಕೆ ಬರದೆ ವಿಚಾರಣೆಯನ್ನು 2001ರಲ್ಲಿ ಕೊನೆಗೊಳಿಸಿತು. AOL 2000ರಲ್ಲಿ ಅದರ ಸ್ವಯಂ-ಸೇವಕರ ಜವಾಬ್ದಾರಿಗಳು ಮತ್ತು ಸವಲತ್ತುಗಳನ್ನು ಕ್ರಮೇಣ ಕಡಿಮೆ ಮಾಡಲು ಆರಂಭಿಸಿತು. ಕಾರ್ಯಕ್ರಮವು ಅಂತಿಮವಾಗಿ 2005ರ ಜೂನ್ 8ರಂದು ಕೊನೆಗೊಂಡಿತು. ಆ ಸಂದರ್ಭದಲ್ಲಿದ್ದ ಸಮುದಾಯ ಮುಖಂಡರಿಗೆ ಅವರ ಸೇವೆಗೆ ಪ್ರತಿಯಾಗಿ ಅವರ ಖಾತೆಗಳಿಗೆ 12 ತಿಂಗಳ ಹಣವನ್ನು ಜಮಾ ಮಾಡಲಾಯಿತು.2010ರ ಫೆಬ್ರವರಿಯಲ್ಲಿ ಕ್ಲಾಸ್ ಆಕ್ಷನ್ ಮೊಕದ್ದಮೆಯಲ್ಲಿ ಒಂದು ಇತ್ಯರ್ಥಕ್ಕೆ ಬರಲಾಯಿತು. ಈ ಇತ್ಯರ್ಥದ ಪ್ರಕಾರ $15 ದಶಲಕ್ಷದಷ್ಟು USD ಹಣವನ್ನು ಹಿಂದಿನ 7,000ಕ್ಕಿಂತಲೂ ಹೆಚ್ಚು ಸಮುದಾಯ ಮುಖಂಡರಿಗೆ ಹಂಚುವಂತೆ ಸೂಚಿಸಲಾಗಿತ್ತು.
ಖಾತೆಗಳು ಕಂಪೆನಿ ಅಥವಾ ಬಳಕೆದಾರರಿಂದ ರದ್ದುಗೊಂಡ ನಂತರವೂ ಗ್ರಾಹಕರಿಗೆ ಬಿಲ್-ಕಳುಹಿಸುವುದನ್ನು ನಿಲ್ಲಿಸುವಲ್ಲಿ ತುಂಬಾ ನಿಧಾನವಾಗಿದೆಯೆಂದು ಸೂಚಿಸುವ ಅನೇಕ ಮೊಕದ್ದಮೆಗಳನ್ನು AOL ಎದುರಿಸಿತು. ಇದಕ್ಕೆ ಹೆಚ್ಚುವರಿಯಾಗಿ, AOL ಕ್ಲಾಸ್ ಆಕ್ಷನ್ ಮೊಕದ್ದಮೆಗೆ ಪ್ರತಿಕ್ರಿಯೆಯಾಗಿ ಬಳಕೆಯಾದ ನಿಮಿಷಗಳನ್ನು ಉಪಯೋಗಿಸಿಕೊಂಡು ಲೆಕ್ಕಮಾಡುವ ವಿಧಾನವನ್ನು ಬದಲಾಯಿಸಿತು. ಹಿಂದೆ AOL ಬಳಕೆದಾರನೊಬ್ಬನು ಸೇವೆಗೆ ಸಂಪರ್ಕವಾದ ಸಮಯಕ್ಕೆ ಹದಿನೈದು ಸೆಕೆಂಡುಗಳನ್ನು ಸೇರಿಸಿ, ಮುಂದಿನ ನಿಮಿಷಕ್ಕೆ ಪೂರ್ಣಾಂಕಗೊಳಿಸುತ್ತಿತ್ತು . AOL ಇದು ಸೈನ್ ಇನ್/ಸೈನ್ ಆಫ್ ಸಮಯವನ್ನೂ ಲೆಕ್ಕಮಾಡುತ್ತದೆಂದು ವಾದಿಸಿತು. ಆದರೆ ಈ ಅಭ್ಯಾಸವು ಅದರ ಗ್ರಾಹಕರಿಗೆ ತಿಳಿದಿರಲಿಲ್ಲವಾದ್ದರಿಂದ, ಫಿರ್ಯಾದಿಗಳು ಜಯಗಳಿಸಿದರು . AOL ಅದರ ಎಲ್ಲಾ ಗ್ರಾಹಕರಿಗೆ ಸಂಪರ್ಕ-ಸಮಯ ಲೆಕ್ಕಮಾಡುವ ವಿಧಾನಗಳನ್ನು ಬಹಿರಂಗಗೊಳಿಸಿತು ಹಾಗೂ ಅವರಿಗೆ ಹೆಚ್ಚುವರಿ ಉಚಿತ ಸಮಯವನ್ನು ನೀಡಿತು. ಇದಕ್ಕೆ ಹೆಚ್ಚುವರಿಯಾಗಿ AOL ಸಾಫ್ಟ್‌ವೇರ್‌, ಬಳಕೆದಾರರು ಎಷ್ಟು ಹೊತ್ತು ಸಂಪರ್ಕದಲ್ಲಿರುತ್ತಾರೆ ಮತ್ತು ಎಷ್ಟು ನಿಮಿಷಗಳ ಶುಲ್ಕವನ್ನು ಅವರಿಗೆ ವಿಧಿಸಲಾಗುತ್ತದೆ ಎಂಬುದನ್ನು ತಿಳಿಯಪಡಿಸುತ್ತದೆ.AOL ಸರಿಯಾಗಿ ಬಿಲ್-ಕಳುಹಿಸುವ ರೂಢಿಯನ್ನು ಹೊಂದಿಲ್ಲವೆಂದು ಅದರ ವಿರುದ್ಧ 2003ರ ಅಕ್ಟೋಬರ್‌ನಲ್ಲಿ ಓಹಿಯೊ ಅಟ್ಟರ್ನಿ ಜನರಲ್‌ ದಾವೆ-ಹೂಡಿದರು. ಆ ಮೊಕದ್ದಮೆಯು 2005ರ ಜೂನ್ 8ರಂದು ತೀರ್ಮಾನಗೊಂಡಿತು. AOL ಓಹಿಯೊ AG ಕಚೇರಿಯಲ್ಲಿ ದಾವೆ ಹೂಡಿದ ಯಾವುದೇ ಗ್ರಾಹಕ-ದೂರುಗಳನ್ನು ಇತ್ಯರ್ಥ ಮಾಡಲು ಒಪ್ಪಿಕೊಂಡಿತು. 2006ರ ಡಿಸೆಂಬರ್‌ನಲ್ಲಿ, ಫ್ಲೋರಿಡಾ ಗ್ರಾಹಕರ ವಿರುದ್ಧ ಫ್ಲೋರಿಡಾ ಅಟರ್ನಿ ಜನರಲ್ ಹೂಡಿದ ಮೊಕದ್ದಮೆಯನ್ನು ತೀರ್ಮಾನಿಸಿ, ಅವರಿಗೆ ಪರಿಹಾರ ನೀಡಲು AOL ಒಪ್ಪಿತು.
ಸರಿಸುಮಾರು 300 ಗ್ರಾಹಕ-ದೂರುಗಳಿಗೆ ಪ್ರತಿಕ್ರಿಯೆಯಾಗಿ, ನ್ಯೂಯಾರ್ಕ್ ಅಟೆರ್ನಿ ಜನರಲ್‌ನ ವಿಚಾರಣಾ ಕಛೇರಿಯು AOLನ ಗ್ರಾಹಕ-ಸೇವಾ ನೀತಿಗಳ ತನಿಖೆ ನಡೆಸಲು ಆರಂಭಿಸಿತು. ಕಂಪೆನಿಯು ಇಂಟರ್ನೆಟ್‌ ಸೇವೆಯನ್ನು ರದ್ದುಗೊಳಿಸಲು ನಿರ್ಧರಿಸಿದ ಚಂದಾದಾರರನ್ನು ಉಳಿಸಿಕೊಳ್ಳುವಪ್ರಯತ್ನ ಮಾಡುವ ನೌಕರರಿಗೆ ಬಹುಮಾನ ನೀಡುವ ವ್ಯಾಪಕ ಯೋಜನೆಯನ್ನು ಹೊಂದಿದೆ ಎಂದು ಆ ತನಿಖೆಯು ಬಹಿರಂಗ ಪಡಿಸಿತು. ಅನೇಕ ಸಂದರ್ಭಗಳಲ್ಲಿ, ಅಂತಹ ಉಳಿಸಿಕೊಳ್ಳುವ ಕಾರ್ಯವನ್ನು ಚಂದಾದಾರರ ಇಷ್ಟದ ವಿರುದ್ಧ ಅಥವಾ ಅವರ ಒಪ್ಪಿಗೆಯಿಲ್ಲದೆಯೇ ಮಾಡಲಾಗಿತ್ತು. ಆ ಯೋಜನೆಯಡಿಯಲ್ಲಿ, ಸೇವೆಯನ್ನು ರದ್ದುಗೊಳಿಸಲು ಕರೆ ಮಾಡಿದ ಗ್ರಾಹಕರಲ್ಲಿ ಅರ್ಧದಷ್ಟು ಮಂದಿಯನ್ನು ಉಳಿಸುವಲ್ಲಿ ಅಥವಾ ಅವರ ಮನವೊಲಿಸುವಲ್ಲಿ ಯಶಸ್ವಿಯಾದ ಗ್ರಾಹಕ-ಸೇವಾ ಸಿಬ್ಬಂದಿ ಹತ್ತಾರು ಸಾವಿರ ಡಾಲರ್‍‌ಗಳಷ್ಟು ಮೌಲ್ಯದ ಬೋನಸ್‌ಗಳನ್ನು ಪಡೆದರು. ಅನೇಕ ವರ್ಷಗಳವರೆಗೆ ಗ್ರಾಹಕ ಪ್ರತಿನಿಧಿಗಳಿಗೆ ಕನಿಷ್ಠ ಉಳಿಸಿಕೊಳ್ಳುವ ಶೇಖಡಾವಾರುಗಳನ್ನು ಸ್ಥಾಪಿಸಿತು.ಇದನ್ನು ಗ್ರಾಹಕ ಪ್ರತಿನಿಧಿಗಳು ಪೂರೈಸಬೇಕೆಂದು ನಿರೀಕ್ಷಿಸಲಾಗಿತ್ತು. ಈ ಬೋನಸ್‌ಗಳು ಮತ್ತು ಅವುಗಳೊಂದಿಗೆ ಉಳಿಸುವ ಕನಿಷ್ಠ ದರಗಳು ನೌಕರರು, ಗ್ರಾಹಕರಿಗೆ ರದ್ದುಗೊಳಿಸುವ ಆಯ್ಕೆಯನ್ನು ಮಾನ್ಯ ಮಾಡದ ಹಾಗೆ ಅಥವಾ ರದ್ದುಗೊಳಿಸುವಿಕೆಯನ್ನು ಅತಿ ಹೆಚ್ಚು ಕಷ್ಟಗೊಳಿಸುವ ಹಾಗೆ ಪರಿಣಾಮ ಬೀರಿದವು.ಸೇವೆಯನ್ನು ರದ್ದುಗೊಳಿಸಿ, ಬಿಲ್-ಕಳುಹಿಸುವುದನ್ನು ನಿಲ್ಲಿಸುವ ಬೇಡಿಕೆಗಳನ್ನು AOL ಸಿಬ್ಬಂದಿಗಳು ನಿರಾಕರಿಸಿದ್ದಾರೆಂದು ಅನೇಕ ಗ್ರಾಹಕರು ದೂರಿದ್ದಾರೆ. 2005ರ ಆಗಸ್ಟ್ 24ರಂದು ಅಮೆರಿಕ ಆನ್‌ಲೈನ್‌, ನ್ಯೂಯಾರ್ಕ್ ನಗರಕ್ಕೆ $1.25 ದಶಲಕ್ಷದಷ್ಟು ಪಾವತಿಸಲು ಒಪ್ಪಿಕೊಂಡಿತು ಹಾಗೂ ಅದರ ಗ್ರಾಹಕ-ಸೇವಾ ಕಾರ್ಯಗಳನ್ನು ಪುನಃರೂಪಿಸಿತು. ಈ ಒಪ್ಪಂದದಡಿಯಲ್ಲಿ, ಗ್ರಾಹಕ-ಸೇವಾ ಪ್ರತಿನಿಧಿಗಳು ಬೋನಸ್‌ ಪಡೆಯುವುದಕ್ಕಾಗಿ ಗ್ರಾಹಕರನ್ನು ಉಳಿಸಲು ಕನಿಷ್ಠ ಕೋಟಾ ಪೂರೈಸುವುದು AOLಗೆ ಅವಶ್ಯಕತೆ ಇರಲಿಲ್ಲ.2006ರ ಜೂನ್ 13ರಂದು, ವಿನ್ಸೆಂಟ್ ಫೆರಾರಿ ಎಂಬುವವನು ಅವನ ಖಾತೆ ರದ್ದುಗೊಳಿಸುವ ಬಗೆಗಿನ ಫೋನ್ ಕರೆಯ ಬಗ್ಗೆ ಬ್ಲಾಗ್‌ನಲ್ಲಿ ಪ್ರಕಟಿಸಿದನು, ಅದರಲ್ಲಿ ಅವನು ಹಿಂದೆ ಬ್ರಾಡ್‌ಬ್ಯಾಂಡ್ ವರ್ಷಗಳಿಗೆ ಬದಲಾವಣೆಗೊಂಡಿದ್ದನೆಂದು ಸೂಚಿಸಿದ್ದಾನೆ. ರೆಕಾರ್ಡ್ ಆದ ಫೋನ್ ಕರೆಯಲ್ಲಿ, 30-ವರ್ಷದ ಫೆರಾರಿಯು ಅದರಲ್ಲಿ AOL ಸಮಯವು ಯಾಕೆ ಇನ್ನೂ ದಾಖಲಾಗುತ್ತಿದೆಯೆಂದು ಹೇಳುವವರೆಗೆ AOL ಪ್ರತಿನಿಧಿಯು ಖಾತೆಯನ್ನು ರದ್ದುಗೊಳಿಸಲು ನಿರಾಕರಿಸಿದನು. AOL ಸಾಫ್ಟ್‌ವೇರ್‌ ಕಂಪ್ಯೂಟರ್‌ನಲ್ಲಿ ಅದುವರೆಗೂ ಇನ್‌ಸ್ಟಾಲ್ ಸಹ ಆಗಿಲ್ಲವೆಂದು ಫೆರಾರಿ ಸೂಚಿಸಿದನು. ಫೆರಾರಿಯು ಯಾವುದನ್ನೂ ಲೆಕ್ಕಿಸದೆ ಖಾತೆಯನ್ನು ರದ್ದುಗೊಳಿಸುವಂತೆ ಕೋರಿಕೊಂಡಾಗ, AOL ಪ್ರತಿನಿಧಿಯು ಖಾತೆಯು-ಸರಿಹೊಂದುವ ಫೆರಾರಿಯ ತಂದೆಯೊಂದಿಗೆ ಮತ್ತೊಮ್ಮೆ ಮಾತನಾಡುವಂತೆ ಆತನಿಗೆ ಹೇಳಿದನು. ಆ ಮಾತುಕತೆಯು CNBC ಯಲ್ಲಿ ಪ್ರಸಾರವಾಯಿತು. CNBC ವರದಿಗಾರರು AOLನ ಖಾತೆಯನ್ನು ರದ್ದುಗೊಳಿಸಲು ಪ್ರಯತ್ನಿಸಿದಾಗ, ಅವರ ಸಂಭಾಷಣೆ ಸ್ಥಗಿತಗೊಳಿಸಲಾಯಿತು ಹಾಗೂ ಅಂತಿಮವಾಗಿ ಖಾತೆಯನ್ನು ರದ್ದುಗೊಳಿಸಲು 45 ನಿಮಿಷಗಳಿಗಿಂತಲೂ ಹೆಚ್ಚು ಸಮಯ ತೆಗೆದುಕೊಂಡಿತು.2006ರ ಜುಲೈ 19ರಂದು, AOLನ ಸಂಪೂರ್ಣವಾಗಿ ಉಳಿಸಿಕೊಂಡಿರುವುದರ ಬಗೆಗಿನ ಕೈಪಿಡಿಯು ಇಂಟರ್ನೆಟ್‌‌ನಲ್ಲಿ ಬಿಡುಗಡೆಗೊಂಡಿತು. .2006ರ ಆಗಸ್ಟ್ 3ರಂದು ಟೈಮ್ ವಾರ್ನರ್‌ ಕಂಪೆನಿಯು AOL ನ ಉಳಿಸಿಕೊಳ್ಳುವ ಕೇಂದ್ರಗಳನ್ನು ವಿಸರ್ಜನೆ ಮಾಡುವುದೆಂದು ಪ್ರಕಟಿಸಿತು, ಏಕೆಂದರೆ ಅದರ ಲಾಭಗಳು $1 ಶತಕೋಟಿಯಷ್ಟು ವೆಚ್ಚಗಳ ಕಡಿತವನ್ನು ಆಧರಿಸಿತ್ತು. ಕಂಪೆನಿಯು ನಂತರದ ವರ್ಷದಲ್ಲಿ ಆರು ದಶಲಕ್ಷಕ್ಕಿಂತಲೂ ಹೆಚ್ಚು ಚಂದಾದಾರರನ್ನು ಕಳೆದುಕೊಳ್ಳುತ್ತದೆಂದು ಅಂದಾಜಿಸಿತು.
2006 ರಿಂದ ಹಿಂದೆ, AOL ಅದರ ಸಾಫ್ಟ್‌ವೇರ್‌ಅನ್ನು ಹೊಂದಿರುವ CD-ROMಗಳ ಬಗೆಗಿನ ಕೋರದ ಭಾರೀ ನೇರ ಮೇಲ್‌ಗಾಗಿ ಅತಿ ಪ್ರಸಿದ್ಧವಾಗಿತ್ತು. ಇಂತಹ ಮಾರಾಟ ಮಾಡುವ ತಂತ್ರದಲ್ಲಿ ಅವೆಲ್ಲಾ ಹೆಚ್ಚು ರೂಢಿಯಲ್ಲಿರುವ ಬಳಕೆಯಾಗಿವೆ. ಅಲ್ಲದೆ ಅದು ಅಭಿಯಾನದ ಪರಿಸರ ವೆಚ್ಚದಿಂದಾಗಿ ಟೀಕೆಗಳನ್ನು ಎದುರಿಸಿತು.
AOL 1993ರಲ್ಲಿ ಯೂಸ್‌ನೆಟ್‌ಗೆ ಗ್ರಾಹಕ-ಪ್ರವೇಶವನ್ನು ನೀಡಿದಾಗ, ಅದು ಪ್ರಮಾಣಿತ ಪಟ್ಟಿ ವೀಕ್ಷಣೆಯಲ್ಲಿ ಕನಿಷ್ಠ ಒಂದು ಸುದ್ದಿಗುಂಪನ್ನು ಮರೆಯಾಗಿರಿಸಿತು: alt.aol-sucks . AOL ಸುದ್ದಿಗುಂಪನ್ನು ಪರ್ಯಾಯ ವಿವರಣಾ ವೀಕ್ಷಣೆಯಲ್ಲಿ ಪಟ್ಟಿಮಾಡಿತು. ಆದರೆ ವಿವರಣೆಯನ್ನು "ಅಮೆರಿಕ ಆನ್‌ಲೈನ್‌ ಬಗೆಗಿನ ಟೀಕೆ ಮತ್ತು ದೂರು"ಗಳಾಗಿ ಬದಲಾಯಿಸಿತು. ಯೂಸ್‌ನೆಟ್ ಸುದ್ದಿಗುಂಪುಗಳನ್ನು ಕೂಡಿಕೊಂಡಿರುವ AOL ಗ್ರಾಹಕರೊಂದಿಗೆ, ಪ್ರಸ್ತುತವಿದ್ದ ಬಳಕೆದಾರರ ನೆಲೆಯು AOL ಮತ್ತು ಅದರ ಗ್ರಾಹಕರ ಬಗ್ಗೆ ಬಲವಾದ ಅನಾಸಕ್ತಿ ತೋರಿಸಲು ಆರಂಭಿಸಿತು. ಈ ಹೊಸ ಸ್ಥಿತಿಯನ್ನು ಎಟರ್ನಲ್ ಸೆಪ್ಟೆಂಬರ್ ಎಂದು ಸೂಚಿಸಿದರು.ನಂತರ AOL 2005ರ ಜೂನ್ 25ರಂದು ಯೂಸ್‌ನೆಟ್‌ಗೆ ಪ್ರವೇಶ ಒದಗಿಸುವುದನ್ನು ರದ್ದುಗೊಳಿಸಿತು. ಯೂಸ್‌ನೆಟ್ ಪ್ರವೇಶವನ್ನು ರದ್ದುಗೊಳಿಸುವ ಬಗ್ಗೆ ಯಾವುದೇ ಅಧಿಕೃತ ವಿವರಗಳನ್ನು ನೀಡಲಿಲ್ಲ. ಬಳಕೆದಾರರರಿಗೆ ಯೂಸ್‌ನೆಟ್ ಸೇವೆಗಳಿಗೆ ಥರ್ಡ್-ಪಾರ್ಟಿ ಗೂಗಲ್‌ ಗ್ರೂಪ್ಸ್‌ನಿಂದ ಪ್ರವೇಶ ಪಡೆಯುವಂತೆ ಸೂಚನೆಯನ್ನು ಮಾತ್ರ ಒದಗಿಸಿತು. ಪ್ರಸ್ತುತ AOL ಯೂಸ್‌ನೆಟ್‌ನ ಬದಲಿಗೆ ಸಮುದಾಯ-ಆಧಾರಿತ ಮೆಸೇಜ್ ಬೋರ್ಡ್ಸ್ಅನ್ನು ಒದಗಿಸುತ್ತಿದೆ.
AOL ಬಳಕೆದಾರರಿಗಾಗಿ ಅವರ ಸೇವೆಗಳಲ್ಲಿ ಅನೇಕ ವಿವರವಾದ ಮಾರ್ಗದರ್ಶನಗಳು ಮತ್ತು ನಿರೀಕ್ಷೆಗಳನ್ನು ಹೊಂದಿದೆ. ಅವನ್ನು ಸೇವೆಯ ನಿಬಂಧನೆಗಳು ಅಥವಾ COS ಎಂದೂ ಕರೆಯುತ್ತಾರೆ) ಎಂದು ಕರೆಯಲಾಗುತ್ತದೆ. ಇದನ್ನು ಮೂರು ವಿವಿಧ ವಿಭಾಗಗಳಾಗಿ ಬೇರ್ಪಡಿಸಲಾಗಿದೆ: ಸದಸ್ಯರ ಒಪ್ಪಂದ, ಸಮುದಾಯ ಮಾರ್ಗದರ್ಶನಗಳು ಮತ್ತು ಗೋಪ್ಯತೆಯ ನಿಯಮಗಳು . ಈ ಎಲ್ಲಾ ಮೂರು ಒಪ್ಪಂದಗಳನ್ನು ಬಳಕೆದಾರರೊಂದಿಗೆ ನೋಂದಣಿಯ ಸಂದರ್ಭದಲ್ಲಿ ಮಾಡಲಾಗುತ್ತದೆ ಹಾಗೂ ಅಂಕಿಯ ಒಪ್ಪಿಗೆಯನ್ನು ಅವರು AOL ಸೇವೆಯನ್ನು ಪ್ರವೇಶಿಸುವಾಗ ಪಡೆಯಲಾಗುತ್ತದೆ.AOL ಬಳಕೆದಾರರ ವರ್ತನೆಯನ್ನು ನಿಯಂತ್ರಿಸುವ ನಿಯಮಗಳ ಬಗ್ಗೆ ಅನೇಕ ದೂರುಗಳಿವೆ. ಕೆಲವು ಬಳಕೆದಾರರು TOS ಅನ್ನು ಒಪ್ಪುವುದಿಲ್ಲ. ಈ ಮಾರ್ಗದರ್ಶನಗಳು ಅನುಸರಿಸಲು ತುಂಬಾ ಕಟ್ಟುನಿಟ್ಟಾಗಿವೆ ಹಾಗೂ ಬಳಕೆದಾರರ ಗಮನಕ್ಕೆ ಬರದೆ TOS ಬದಲಾವಣೆಯಾಗಬಹುದೆಂದು ಉಲ್ಲೇಖಿಸುತ್ತಾರೆ. ಇದಕ್ಕೆ ಒಂದು ಗಮನಾರ್ಹ ಕಾರಣವೆಂದರೆ AOLನ ಅಭಿವೃದ್ಧಿಯ ಆರಂಭಿಕ ವರ್ಷಗಳ ಸಂದರ್ಭದಲ್ಲಿ ಬಳಕೆದಾರರು-ರಚಿಸಿದ ಪರಿವಿಡಿಗೆ ವಿಧಿಸಿದ ಸೆನ್ಸರ್‌ಶಿಪ್ ಎಂದು ಆರೋಪಿಸಲಾಗಿದೆ.
2005ರ ಆರಂಭದಲ್ಲಿ, AOL ಗುಡ್‌ಮೇಲ್ ಎನ್ನುವ ಒಂದು ಪ್ರಮಾಣೀಕೃತ ಇ-ಮೇಲ್ ವ್ಯವಸ್ಥೆಯನ್ನು ಕಾರ್ಯಗತಗೊಳಿಸುವ ಉದ್ದೇಶವನ್ನು ಹೊಂದಿರುವುದಾಗಿ ಸೂಚಿಸಿತು. ಇದು ಕಂಪೆನಿಗಳಿಗೆ ಮೊದಲಿನಿಂದಲೂ ವ್ಯವಹಾರ ಸಂಬಂಧಗಳನ್ನು ಹೊಂದಿರುವ ಬಳಕೆದಾರರಿಗೆ ಇಮೇಲ್ ಕಳುಹಿಸಲು ಅವಕಾಶ ಮಾಡಿಕೊಡುತ್ತದೆ. ಇಮೇಲ್ ನಂಬಿಕಸ್ಥ ಮೂಲದಿಂದ ಬರುತ್ತಿದೆ ಎಂಬ ಸ್ಪಷ್ಟ ಸೂಚನೆಯೊಂದಿಗೆ ಮತ್ತು ಇಮೇಲ್ ಸಂದೇಶಗಳು ತಡೆಯಾಗಬಹುದೆಂಬ ಅಥವಾ ಸ್ಪಾನ್ ಫಿಲ್ಟರ್‌ಗಳಿಂದ ಕಳೆದುಹೋಗಬಹುದೆಂಬ ಅಪಾಯವಿಲ್ಲದೆ ಇಮೇಲ್ ಕಳುಹಿಸಲು ಇದು ಅನುವು ಮಾಡುತ್ತದೆ.ಈ ನಿರ್ಧಾರವು ಮೂವ್ಆನ್‌ ಮತ್ತು EFFನಿಂದ ಟೀಕೆಗೊಳಗಾಯಿತು. ಮೂವ್ಆನ್ ಅದನ್ನು "ಇ-ಮೇಲ್ ಟ್ಯಾಕ್ಸ್" ಎಂದು ಹಾಗೂ EFF ಇದನ್ನು ಲಾಭವಿಲ್ಲದ ಸುಲಿಗೆಯೆಂದು ನಿರೂಪಿಸಿದೆ. Dearaol.com ಎಂಬ ಒಂದು ವೆಬ್‌ಸೈಟ್ ಒಂದು ಆನ್‌ಲೈನ್‌ ಕೋರಿಕೆ ಮತ್ತು ಬ್ಲಾಗ್ ಒಂದಿಗೆ ಬಿಡುಗಡೆಗೊಂಡಿತು. ಆ ಬ್ಲಾಗ್ AOL ನ ಗುಡ್‌ಮೇಲ್ ಬಳಕೆಯನ್ನು ವಿರೋಧಿಸುವ ಹಲವಾರು ಮಂದಿಯಿಂದ ಮತ್ತು ಸಂಸ್ಥೆಗಳಿಂದ ನೂರಾರು ಸಹಿಗಳನ್ನು ಪಡೆಯಿತು.ಎಸ್ತರ್ ಡೈಸನ್ ಈ ನಿರ್ಧಾರವನ್ನು ನ್ಯೂಯಾರ್ಕ್ ಟೈಮ್ಸ್ ‌ನ ಸಂಪಾದಕ ಬರಹದಲ್ಲಿ ಹೀಗೆಂದು ಸಮರ್ಥಿಸಿದ್ದಾನೆ - "ಗುಡ್‌ಮೇಲ್ ಯಶಸ್ಸಾಗುತ್ತದೆಂದು ನಾನು ಭಾವಿಸುತ್ತೇನೆ. ಅದು ಹಲವಾರು ಪೈಪೋಟಿಗಳನ್ನು ಹೊಂದಿದೆ. ಅದು ಮತ್ತು ಅದರ ಪ್ರತಿಸ್ಪರ್ಧಿಗಳು ಅಂತಿಮವಾಗಿ ಮೇಲ್ ಸ್ವೀಕೃತರ ಆಸಕ್ತಿಗಳನ್ನು ನೇರವಾಗಿ ನಿರ್ವಹಿಸುವ ಸೇವೆಗಳಾಗಿ ಬದಲಾಗುತ್ತವೆಯೆಂದು ನಾನು ಭಾವಿಸುತ್ತೇನೆ. ಶುಲ್ಕಗಳು ಗುಡ್‌ಮೇಲ್ ಮತ್ತು EON ಗೆ ಹೋಗುವುದರ ಬದಲಿಗೆ, ಅವು ವೈಯಕ್ತಿಕ ಸ್ವೀಕೃತಗಾರರೊಂದಿಗೂ ಹಂಚಿಕೆಯಾಗುತ್ತದೆ."ಆಂಟಿಸ್ಪ್ಯಾಮ್ ಮತ್ತು ಬ್ಲಾಗಿಂಗ್ ಸಮುದಾಯದ ಇತರ ಸದಸ್ಯರು moveon.orgಮತ್ತು EFFಇದಕ್ಕೆ ಸುಲಿಗೆಯ ಲಕ್ಷಣ ನೀಡಿದ ಪ್ರಯತ್ನಗಳನ್ನು ಟೀಕಿಸಿದರು.ಟೆಕ್ನಾಲಜಿ ಲಿಬರೇಶನ್ ಫ್ರಂಟ್‌ನ ಟಿಮ್ ಲೀ ಒಂದು ಲೇಖನವನ್ನು ಪ್ರಕಟಿಸಿದನು. ಅದು ಖಾಸಗಿ ಕಂಪೆನಿಗಳೊಂದಿಗೆ ವ್ಯವಹರಿಸುವಾಗ EFFನ ಘರ್ಷಣೆಯ ಮನೋಭಾವವನ್ನು ಪ್ರಶ್ನಿಸಿತು. ಲೀಯ ಬರಹವು ಡೆಕ್ಲಾನ್ ಮ್ಯಾಕ್‌ಕುಲ್ಲಾಘ್‌ನ ಪಾಲಿಟೆಕ್‌ಬಾಟ್ ಮೇಲ್-ಮಾಡುವ ಪಟ್ಟಿಯಲ್ಲಿ EFFಯ ಡ್ಯಾನಿ ಒಬ್ರೀನ್ ಮತ್ತು ಆಂಟಿಸ್ಪ್ಯಾಮರ್ ಸುರೇಶ್ ರಾಮಸುಬ್ರಮಣ್ಯನ್ ಮಧ್ಯೆ ಈ ವಿಷಯದ ಬಗ್ಗೆ ಅನೇಕ ಚರ್ಚೆ ಗಳನ್ನು ಉದಾಹರಿಸಿತು. ರಾಮಸುಬ್ರಮಣ್ಯನ್ ಗುಡ್‌ಮೇಲ್ ಅನ್ನು ವಿರೋಧಿಸುವ EFF ನ ತಂತ್ರಗಳನ್ನು ಪ್ರಜಾಪ್ರಭುತ್ವ ರಾಜಕೀಯ ಚತುರ ಕಾರ್ಲ್ ರೋವ್‌ ಬಳಸಿದ ತಂತ್ರೋಪಾಯಗಳೊಂದಿಗೆ ಹೋಲಿಸಿದ್ದಾನೆ. ಸ್ಪ್ಯಾಮೇಸ್ಸೇಸ್ಸಿನ್ ಅಭಿವೃದ್ಧಿಕಾರ ಜಸ್ಟಿನ್ ಮ್ಯಾಸನ್, ಈ ಯೋಜನೆಯ ಬಗ್ಗೆ ವಿರೋಧದಲ್ಲಿ EFF ನ ಮತ್ತು ಮೂವ್‌ಆನ್‌ ಮಿತಿಮೀರಿ ಹೋಗುತ್ತಿರುವುದನ್ನು ಟೀಕಿಸಿದ್ದಾರೆ.dearaol.com ಚಳವಳಿಯು ಆವೇಗ ಕಳೆದುಕೊಂಡು ಕಣ್ಮರೆಯಾಯಿತು. ಇದು ಈಗಿಲ್ಲದ dearaol.com ಬ್ಲಾಗ್‌‌ನಲ್ಲಿ 2006ರ ಮೇ 9ರಂದು ಕೊನೆಯ ಪೋಸ್ಟ್—"AOL ಸ್ಟಾರ್ಟ್ಸ್ ದಿ ಶೇಕ್‌ಡೌನ್"ಅನ್ನು ಪ್ರಕಟಿಸಿತು.
2006ರ ಆಗಸ್ಟ್ 4ರಂದು AOL, ಸುಮಾರು 650,000 ಬಳಕೆದಾರರಿಗೆ ಇಪ್ಪತ್ತು ದಶಲಕ್ಷ ಹುಡುಕಾಟದ ಮುಖ್ಯ-ಪದಗಳನ್ನು ಹೊಂದಿರುವ ಅದರ ಒಂದು ವೆಬ್‌ಸೈಟ್‌ನಲ್ಲಿ 2006ರ ಮಾರ್ಚ್ 1ರಿಂದ ಮೇ 31ರವರೆಗೆ ಸುಮಾರು 3-ತಿಂಗಳ ಅವಧಿಯಲ್ಲಿ ಸಂಶೋಧನಾ ಕಾರಣಗಳಿಗಾಗಿ ಸಂಕುಚಿತ ಟೆಕ್ಸ್ಟ್ ಫೈಲ್ಅನ್ನು ಬಿಡುಗಡೆಗೊಳಿಸಿತು. AOL ಆ ಫೈಲ್ ಅನ್ನು ಸಾರ್ವಜನಿಕ ಪ್ರವೇಶದಿಂದ ಆಗಸ್ಟ್ 7ರಂದು ಹಿಂತೆಗೆದುಕೊಂಡಿತು. ಆದರೆ ಅಷ್ಟರೊಳಗೆ ಇತರರು ಅದನ್ನು ಇಂಟರ್ನೆಟ್‌‌ನಲ್ಲಿ ವ್ಯಾಪಕವಾಗಿ ಹಂಚಿಕೆ ಮಾಡಿದರು. ಎ ಪಿಕ್ಚರ್ ಆಫ್ ಸರ್ಚ್ ಎಂಬ ಶೀರ್ಷಿಕೆಯ ಉತ್ಪನ್ನ-ಸಂಶೋಧನೆಯನ್ನು ಪಾಸ್, ಚೌಧರಿ ಮತ್ತು ಟಾರ್ಗೆಸನ್ ಲೇಖಕರು ದಿ ಫರ್ಸ್ಟ್ ಇಂಟರ್‌ನ್ಯಾಷನಲ್ ಕಾನ್ಫರೆನ್ಸ್ ಆನ್ ಸ್ಕೇಲೇಬಲ್ ಇನ್ಫರ್ಮೇಶನ್ ಸಿಸ್ಟಮ್ಸ್‌ ನಲ್ಲಿ ಪ್ರಕಟಿಸಿದರು.ದತ್ತಾಂಶವು AOLstalker ಮೊದಲಾದ ವೆಬ್‌ಸೈಟ್‌ಗಳಿಂದ ಮನರಂಜನಾ ಕಾರಣಗಳಿಗಾಗಿ ಬಳಸಲಾಗುತ್ತಿದೆ. ಅಲ್ಲಿ AOLstalker ನ ಬಳಕೆದಾರರು ಹುಡುಕಾಟದಿಂದ ಬಹಿರಂಗಗೊಂಡ ವೈಯಕ್ತಿಕ ವಿವರಗಳ ಹಾಸ್ಯಮಯತೆಯ ಆಧಾರದಲ್ಲಿ AOL ಗ್ರಾಹಕರ ಬಗ್ಗೆ ನಿರ್ಣಯಿಸಲು ಪ್ರೋತ್ಸಾಹಿಸಲಾಗುತ್ತದೆ.
AOL ನೌಕರ ಜ್ಯಾಸನ್ ಸ್ಮಾಥರ್ಸ್ ಅಮೆರಿಕ ಆನ್‌ಲೈನ್‌ನ 92 ದಶಲಕ್ಷ ಸ್ಕ್ರೀನ್ ಹೆಸರುಗಳನ್ನು ಕದ್ದು, ಅದನ್ನು ಅಜ್ಞಾತ ಸ್ಪ್ಯಾಮರ್‌ಗಳಿಗೆ ಮಾರಾಟ ಮಾಡಿದ್ದಕ್ಕೆ ತಪ್ಪಿತಸ್ಥನೆನಿಸಿದ.
AOL ಅದರ ಅನೇಕ ಉಪ-ಕಂಪೆನಿಗಳನ್ನು ಯುರೋಪ್‌ನಲ್ಲಿ ಮಾರಾಟ ಮಾಡಿತು. AOL ಯುರೋಪ್ ಆರು ದಶಲಕ್ಷ ಬಳಕೆದಾರರನ್ನು ಹೊಂದಿದೆ. ಆದರೆ ಅದರ ಚಂದಾದಾರರ ಸಂಖ್ಯೆಯು ಒಂದೇ ಸಮನಾಗಿ ಕ್ಷೀಣಿಸುತ್ತಿದೆ. 2005ರಲ್ಲಿ 287,000 ಯುರೋಪಿಯನ್ AOL ಆನ್‌ಲೈನ್‌ ಬಳಕೆದಾರರು ಇತರ ಸೇವಾ ಪೂರೈಕೆದಾರರ ಸೇವೆಗಳನ್ನು ಬಳಕೆಗೆ ಸ್ಥಳಾಂತರಗೊಂಡರು.2006ರ ಸೆಪ್ಟೆಂಬರ್‌ನಲ್ಲಿ, AOL ಜರ್ಮನಿಯ ISP ವ್ಯವಹಾರವು $863m ಮೌಲ್ಯಕ್ಕೆ ಟೆಲಿಕಾಮ್ ಇಟಾಲಿಯಕ್ಕೆ ಮಾರಾಟವಾಯಿತು. AOL ಯ ಜರ್ಮನ್ ವೆಬ್ ಪೋರ್ಟಲ್ ಅನ್ನು ಈಗ ಹೊಸದಾಗಿ ಸ್ಥಾಪಿತವಾದ AOL ಡ್ಯೂಚೆಲ್ಯಾಂಡ್ ಮೀಡಿಯನ್ GmbH ಕಾರ್ಯನಡೆಸುತ್ತಿದೆ, ಇದು ಈಗಲೂ ಟೈಮ್ ವಾರ್ನರ್‌‌ನ ಉಪಾಂಗವಾಗಿದೆ. ಇಂದು, AOL ಡ್ಯೂಚೆಲ್ಯಾಂಡ್ ವಾಸ್ತವಿಕವಾಗಿ AOL.com ನ ಎಲ್ಲಾ ಉಚಿತ ಸೇವೆಗಳನ್ನು ಜರ್ಮನ್ ಆವೃತ್ತಿಗಳಲ್ಲಿ ಒದಗಿಸುತ್ತಿದೆ. ಮಾತ್ರವಲ್ಲದೆ ಇದು AOL VISA ಕಾರ್ಡ್‌ನಂತಹ ಕೆಲವು ಅದರ ಸ್ವಂತ ಉತ್ಪನ್ನಗಳನ್ನೂ ಒದಗಿಸುತ್ತಿದೆ .2006ರ ಅಕ್ಟೋಬರ್‌ನಲ್ಲಿ AOL UKಯ ISP ವ್ಯವಹಾರವು $688m ನಷ್ಟು ಮೌಲ್ಯಕ್ಕೆ ಕಾರ್ಫೋನ್ ವೇರ್‌ಹೌಸ್‌ಗೆ ಮಾರಾಟವಾಯಿತು.
AOL ವಿವಿಧ ರಾಷ್ಟ್ರಗಳಲ್ಲಿ ಅನೇಕ ಆವೃತ್ತಿಗಳ ಅದರ ಸೇವೆಗಳನ್ನು ಹೊಂದಿದೆ.
AOL ನ ಇತ್ತೀಚಿನ ಸಾಫ್ಟ್‌ವೇರ್‌ ರೂಪಗಳು ವಿವಿಧ ರೀತಿಯ ಭದ್ರತಾ ವೈಶಿಷ್ಟ್ಯಗಳನ್ನು ನೀಡುತ್ತವೆ, ಅವು ಸಾಮಾನ್ಯವಾಗಿ ಮ್ಯಾಕ್ಅಫೀಯ ವೈರಸ್‌ಸ್ಕ್ಯಾನ್ ಮತ್ತು ಫೈರ್‌ವಾಲ್ ಸಾಫ್ಟ್‌ವೇರ್‌ ಮೊದಲಾದವನ್ನು ಒಳಗೊಳ್ಳುತ್ತವೆ.
2006ರ ಆಗಸ್ಟ್ 2ರಂದು, ಇಂಟರ್ನೆಟ್‌ ಸಂಪರ್ಕವಿದ್ದು ಅಥವಾ ಇಲ್ಲದೆ ಅದರ ಹೆಚ್ಚಿನ ಸೇವೆಗಳನ್ನು ಉಚಿತವಾಗಿ ಒದಗಿಸುವ ಯೋಜನೆಯೊಂದನ್ನು AOL ಪ್ರಕಟಿಸಿತು.
2006ರ ಆಗಸ್ಟ್ 25ರ ಶುಕ್ರವಾರದಂದು, AOL ಅನೇಕ ಪ್ರಮುಖ ಚಲನಚಿತ್ರ ಸ್ಟುಡಿಯೊಗಳೊಂದಿಗೆ ಆನ್‌ಲೈನ್‌ ವೀಡಿಯೊ ಸ್ಟೋರ್ ತೆರೆಯುವ ಒಂದು ವ್ಯವಹಾರ ಒಪ್ಪಂದಕ್ಕೆ ಸಹಿಹಾಕಿದೆಯೆಂದು ಪ್ರಕಟಿಸಿತು. ಅದು ಬಳಕೆದಾರರಿಗೆ ಸಂಪೂರ್ಣ ಚಲನಚಿತ್ರಗಳನ್ನು ಮತ್ತು ದೂರದರ್ಶನ ಪ್ರದರ್ಶನಗಳನ್ನು ಸ್ವಂತಕ್ಕೆ ಡೌನ್‌ಲೋಡ್ ಮಾಡಲು ಅವಕಾಶ ಮಾಡಿಕೊಡುತ್ತದೆ. ಆ ವ್ಯವಹಾರ ಒಪ್ಪಂದದ ಬಗ್ಗೆ ನ್ಯೂಸ್ ಕಾರ್ಪೊರೇಶನ್‌ನ 20ಯತ್ ಸೆಂಚುರಿ ಫಾಕ್ಸ್, ಸೋನಿ ಕಾರ್ಪ್‌.ನ ಸೋನಿ ಪಿಕ್ಚರ್ಸ್ ಹೋಮ್ ಎಂಟರ್ಟೈನ್ಮೆಂಟ್, NBC ಯೂನಿವರ್ಸಲ್‌ನ ಯೂನಿವರ್ಸಲ್‌ ಪಿಕ್ಚರ್ಸ್ ಹಾಗೂ ಹಿಂದಿನ ಸಂಸ್ಥೆಯ ಸಹೋದರ ಸಂಸ್ಥೆ ವಾರ್ನರ್ ಹೋಮ್ ಎಂಟರ್ಟೈನ್ಮೆಂಟ್ ಗ್ರೂಪ್ ಮೊದಲಾದವುಗಳೊಂದಿಗೆ ಸಹಿಹಾಕಿತು.
