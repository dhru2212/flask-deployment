 ಪ್ರಾಧ್ಯಾಪಕ ಸೀತಾರಾಮ.ಆರ್.ಶೆಟ್ಟಿಯವರು,ಮುಂಬಯಿನಗರದ ಕನ್ನಡಿಗರಿಗೆ ಚಿರಪರಿಚಿತರಾದ ಒಬ್ಬ ಸರಳ ವ್ಯಕ್ತಿತ್ವದ ಶಿಕ್ಷಕ, ಒಳ್ಳೆಯ ಸಂಘಟಕ. ಕನ್ನಡ ನುಡಿಯಬಗ್ಗೆ, ಕಲೆ, ಸಂಸ್ಕೃತಿಗಳ ಬಗ್ಗೆ ಕಾಳಜಿ ವಹಿಸುವ ವ್ಯಕ್ತಿಯಾಗಿ ಎಲ್ಲರ ಮನಸ್ಸನ್ನು ಗೆದ್ದಿದ್ದಾರೆ. ಅವರು ಯಕ್ಷಗಾನಕ್ಕೂ ಹೆಚ್ಚಿನ ಪ್ರೋತ್ಸಾಹ ಕೊಡುತ್ತಾರೆ.
ಪ್ರಾಧ್ಯಾಪಕ, ಸೀತಾರಾಮ ಆರ್ ಶೆಟ್ಟಿಯವರ ಜನನ, ಈಗಿನ 'ಉಡುಪಿ'ಜಿಲ್ಲೆಯ ’ಇನ್ನ’ಗ್ರಾಮದಲ್ಲಿ ಸನ್, ೧೯೫೨ ರ, ಜೂನ್ ತಿಂಗಳ, ೧೧ ರಂದು ಆಯಿತು. ತಂದೆ, ಇನ್ನ ಬರಿಮಾರು ರಾಜು ಶೆಟ್ಟಿಯವರು. ತಾಯಿ,ಇನ್ನ ಕಾಚೂರು ಪಡುಮನೆ ಕಲ್ಯಾಣಿ ಶೆಟ್ಟಿಯವರು. ಸ್ವಾತಂತ್ರ್ಯೋತ್ತರದ ನೆಹರೂ ಭಾರತದಲ್ಲಿ ಭಾರತದ ಆದರ್ಶಗ್ರಾಮಗಳಲ್ಲೊಂದೆಂದು ಇನ್ನ ಗ್ರಾಮ ಆಯ್ಕೆಯಾಗಿತ್ತು. ಪ್ರಾಥಮಿಕ ಶಿಕ್ಷಣ ಅವರ ತವರೂರಾದ 'ಇನ್ನ ಹೈಯರ್ ಎಲೆಮೆಂಟರಿ ಶಾಲೆ'ಯಲ್ಲಿ ಜರುಗಿತು. ನಂತರ ಮುಂಬಯಿನಗರದ ಉಪನಗರವಾದ, ಮುಲುಂಡ್ ವಿದ್ಯಾಪ್ರಸಾರಕ್ ಶಾಲೆಯಲ್ಲಿ, ಎಸ್.ಎಸ್.ಎಲ್. ಸಿ. ಮುಗಿಸಿ, ಮುಂಬಯಿನ, ವಿದ್ಯಾವಿಹಾರದ ಸೋಮಯ್ಯಾ ಕಾಲೇಜ್ ನಲ್ಲಿ ಅರ್ಥಶಾಸ್ತ್ರದಲ್ಲಿ ಬಿ.ಎ.ಪದವಿ ಗಳಿಸಿದರು. ೧೯೭೫ ರಲ್ಲಿ ಮುಂಬಯಿ ವಿಶ್ವವಿದ್ಯಾಲಯದಲ್ಲಿ 'ಕನ್ನಡ ಎಮ್.ಎ.'ಪಡೆದರು. ’ಘಾಟ್ಕೋಪರ್ ಇನ್ಸ್ಟಿ ಟ್ಯೂಟ್ ಆಫ್ ಮೇನೇಜ್ಮೆಂಟ್' ನಿಂದ ’ಪರ್ಸನಲ್ ಮೇನೇಜ್ಮೆಂಟ್ ವಿಷಯದಲ್ಲಿ ಡಿಪ್ಲೊಮ' ಪಡೆದರು. ಇದಾದ ತರುವಾಯ, 'ಸೀತಾರಾಮ ಶೆಟ್ಟಿ'ಯವರು, ತಮ್ಮ ವೃತ್ತಿಜೀವನವನ್ನು 'ಮುಂಬಯಿನ ಹಿಂದೂಜ ಕಾಲೇಜ್', 'ಆರ್,ಜೆ.ಕಾಲೇಜ್', 'ಸೋಮಯ್ಯ ಕಾಲೇಜ್' ಗಳಲ್ಲಿ ಪ್ರಾಧ್ಯಾಪಕರಾಗಿ ದುಡಿದು, ಮುಂದುವರೆಸಿ, ತಮ್ಮ ಸ್ವಂತ ಆಶೀಷ್ ಪ್ರಿಂಟರ್ಸ್ ಎಂಬ 'ಮುದ್ರಣ ಸಂಸ್ಥೆ'ಯನ್ನು ಹುಟ್ಟುಹಾಕಿದರು.
ಪ್ರವೃತ್ತಿ ಸಾಹಿತ್ಯ ರಚನೆ,ಸಂಘಟನೆ ಮತ್ತು ಸಮಾಜಸೇವೆ. ಇವರ ಕಾರ್ಯ ಕ್ಷೇತ್ರದ ವ್ಯಾಪ್ತಿ ವಿಶಾಲವಾಗಿದೆ.
ಇದಕ್ಕೆ ಮೊದಲು, ಶೆಟ್ಟಿಯವರು ಸಂಪಾದಿಸಿದ ಕೆಲವು ಪತ್ರಿಕೆಗಳೆಂದರೆ,
ಕಳೆದ ೬ ವರ್ಷಗಳಿಂದ ನೀಡಲಾಗುತ್ತಿರುವ ಪ್ರತಿಷ್ಠಿತ ವೈಜಿ ಶೆಟ್ಟಿ ಪ್ರಶಸ್ತಿಯ ಸನ್,೨೦೧೧ ರ, ವೈಜಿ ಶೆಟ್ಟಿ ಪ್ರಶಸ್ತಿಗೆ 'ಪ್ರಾಚಾರ್ಯ ಸೀತಾರಾಮ ಶೆಟ್ಟಿ'ಯವರು ಆಯ್ಕೆಯಾಗಿದ್ದಾರೆ. ಇದನ್ನು 'ಮುಂಬಯಿನ ಬಂಟರ ಸಂಘ'ದಲ್ಲಿ ಡಿಸೆಂಬರ್ ೬ ರಂದು ಜರುಗುವ 'ವಾರ್ಷಿಕ ಮಹಾಸಭೆಯ ಸಂದರ್ಭ'ದಲ್ಲಿ ಪ್ರದಾನಮಾಡಲಾಗುವುದು. ಮೊದಲ ವರ್ಷದಲ್ಲಿ 'ಬಂಟರ ಸಂಘ ನಡೆಸುತ್ತಿರುವ ಹೈಸ್ಕೂಲ್' ಕಾಲೇಜ್ ಗಳಲ್ಲಿ ಹಾಗೂ 'ಬಂಟರ ವಾಣಿಪತ್ರಿಕೆ'ಗೆ ದುಡಿದವರಿಗೆ ಈ 'ಶ್ರೇಷ್ಠ ಪ್ರಶಸ್ತಿ' ದೊರೆತಿತ್ತು. ಇದರ ವಿವರಗಳು ಕೆಳಗೆ ಕಂಡಂತಿವೆ. 
ಸನ್. ೨೦೧೩ ರ, ಆಗಸ್ಟ್, ೨೫ ರ, ರವಿವಾರ, ಪ್ರೊ. ಸೀತಾರಾಮ ಶೆಟ್ಟಿಯವರು ಮುಂಬಯಿನ ಹಿರಿಯ ಸಾಹಿತಿ, ಡಾ. ಜಿ.ಡಿ.ಜೋಶಿಯವರ ೮೦ ವರ್ಷದ ಸಂಭ್ರಮದ ಪ್ರಯುಕ್ತ,' ಡಾ.ಜಿ.ಡಿ.ಜೋಶಿ ೮೦ : ನಾವು ಕಂಡಂತೆ ' ಎಂಬ ಅಭಿನಂದನಾ ಗೃಂಥವನ್ನು ಜೋಶಿ ಪ್ರತಿಷ್ಠಾನದ ವತಿಯಿಂದ ಬಿಡುಗಡೆ ಗೊಳಿಸುವ ಸಮಾರಂಭದಲ್ಲಿ ನಿರತರಾಗಿದ್ದಾಗ, ಸುಮಾರು ೧೧.೩೦ ರ ಹೊತ್ತಿಗೆ ಸೀತಾರಾಮ ಶೆಟ್ಟಿಯವರು ಕುಸಿದು ಬಿದ್ದು ಅಸು ನೀಗಿದರು. ತಕ್ಷಣವೇ ವೈದ್ಯಕೀಯ ಚಿಕಿತ್ಸೆಗೆ ಒಳಪಡಿಸಲು ಮುಲುಂಡ್ ನ ಅಗರ್ವಾಲ್ ಆಸ್ಪತ್ರೆಗೆ ಕೊಂಡೊಯ್ದಾಗ, ವೈದ್ಯರು ಅವರನ್ನು ಮೃತರಾಗಿದ್ದಾರೆ ಎಂದು ಘೋಶಿಸಿದರು. ೬೧ ವರ್ಷ ಹರೆಯದ ಶೆಟ್ಟಿಯವರಿಗೆ ತಮ್ಮ ಹಲವಾರು ಸಂಘಚಟುವಟಿಕೆಗಳನ್ನು ಸಮರ್ಥವಾಗಿ ಅಚ್ಚುಕಟ್ಟಾಗಿ ನಿರ್ವಹಿಸುತ್ತಾ ಪಾದರಸದಂತೆ ಸಾರ್ವಜನಿಕ ಸೇವಾಕಾರ್ಯದಲ್ಲಿ ನಿರತರಾಗಿದ್ದರು. ಮೃತರಿಗೆ ಒಬ್ಬ ಮಗ,  ಮತ್ತು ಒಬ್ಬ ಮಗಳಿದ್ದಾರೆ. ಪತ್ನಿಯವರು ಮೊದಲೇ ತೀರಿಕೊಂಡಿದ್ದರು. ಪ್ರೊ. ಸೀತಾರಾಮ ಆರ್ ಶೆಟ್ಟಿಯವರ ಪಾರ್ಥಿವ ಶರೀರದ ಅಂತಿಮ ಕ್ರಿಯೆಯನ್ನು ಅವರ ಮಗ ನ್ಯೂಜಿಲೆಂಡ್ ನಿಂದ ಬಂದ ತರುವಾಯ ಆಗಸ್ಟ್, ೨೬ ಸೋಮವಾರದಂದು ಸಾಯಂಕಾಲ, ಅಪಾರ ಗೆಳೆಯರು, ಬಂಧುಬಾಂಧವರು ಮತ್ತು ಸಹೃದಯರ ಸಮ್ಮುಖದಲ್ಲಿ ನೆರೆವೇರಿಸಲಾಯಿತು.
