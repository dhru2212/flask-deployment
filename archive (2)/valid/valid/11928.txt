ಹಲಸು ನಿತ್ಯಹರಿದ್ವರ್ಣದ ದೊಡ್ಡ ಪ್ರಮಾಣದ ಮರ. ಇದು ಕರ್ನಾಟಕದ ದಕ್ಷಿಣ ಭಾಗದಲ್ಲಿ ಎಲ್ಲಾ ಕಡೆ, ಮಲೆನಾಡು ಮತ್ತು ಕರಾವಳಿಯ ಕಾಡುಗಳಲ್ಲಿಯೂ ಕೂಡಾ ವ್ಯಾಪಕವಾಗಿ ಬೆಳೆಯುತ್ತದೆ. ಇದು ವರ್ಷಪೂರ್ತಿ ದಟ್ಟನೆಯ ಕಡು ಹಸಿರು ಎಲೆಗಳನ್ನು ಹೊಂದಿದ್ದು, ಎಲೆಗಳು ೧೦ ರಿಂದ ೨೦ ಸೆ.ಮೀ ಉದ್ದವಿರುತ್ತದೆ.
ಇದು ಮೊರಸಿಯೆಕುಟುಂಬಕ್ಕೆ ಸೇರಿದ್ದು ಆರ್ಟೋಕಾರ್ಪಸ್ ಇಂಟೆಗ್ರಿಫೋಲಿಯವರ್ಗಕ್ಕೆ ಸೇರಿದುದಾಗಿದೆ.

ಸಮೀಕ್ಷೆಯೊಂದರ ಪ್ರಕಾರ ದೇಶದಲ್ಲಿ 1.20 ಲಕ್ಷ ಹೆಕ್ಟೇರ್ ಹಾಗೂ ಕರ್ನಾಟಕದಲ್ಲಿ 11,500 ಹೆಕ್ಟೇರ್ ವ್ಯಾಪ್ತಿಯಲ್ಲಿ ಹಲಸು ಬೆಳೆಯಿದೆ. ಭಾರತದಲ್ಲಿ ಹಲಸು ಬೆಳೆಯಲ್ಲಿ ಕೇರಳ ಮೊದಲ ಸ್ಥಾನದಲ್ಲಿದ್ದರೆ, ತಮಿಳುನಾಡು ದ್ವಿತೀಯ ಹಾಗೂ ಕರ್ನಾಟಕ ತೃತೀಯ ಸ್ಥಾನದಲ್ಲಿದೆ. 
ಕೆಂಪು ತೊಳೆಯ ಹಲಸು - ಸುವಾಸನೆಯುಳ್ಳದ್ದು-ಹೆಚ್ಚು ರುಚಿಕರ. ಕೇರಳದ ಒಂದು ನರ್ಸರಿ ‘ಥಾಯ್ಲೆಂಡ್ ರೆಡ್’ ಎಂಬ ಹೆಸರಿನಲ್ಲಿ ಕೆಂಪು ಸೊಳೆ ಹಲಸಿನ ಗಿಡವನ್ನು ಬಹುಪ್ರಚಾರದೊಂದಿಗೆ ಮಾರುತ್ತಿದೆ. ಇನ್ನೊಂದು ನರ್ಸರಿ ಮಲೇಷಿಯಾದ ಚಂದ್ರ ಹಲಸು ‘ಡೆಂಗ್ ಸುರೈಯಾ’ವನ್ನು ಮಾರುಕಟ್ಟೆಗಿಳಿಸಲು ಸಿದ್ಧವಾಗಿದೆ. ಬಣ್ಣದಲ್ಲೂ ರುಚಿಯಲ್ಲೂ ಬಹುಶಃ ಇವನ್ನು ಸರಿಗಟ್ಟುವ ಅಥವಾ ಇನ್ನೂ ಉತ್ತಮವಾದ ಅದೆಷ್ಟೋ ಹೆಸರೂ ಇಲ್ಲದ ಕೆಂಬಣ್ಣದ ತಳಿಗಳು ಕರ್ನಾಟಕದಲ್ಲಿವೆ. ಆದರಿವಕ್ಕೆ ಸರಿಯಾದ ಪ್ರಚಾರವಿಲ್ಲ.
ಹಾಡೋಣಹಳ್ಳಿ ಕೃಷಿ ವಿಜ್ಞಾನ ಕೇಂದ್ರ ಆರು ಕೆಂಪಿನ ತಳಿಗಳ ಕಸಿಗಿಡ ತಯಾರಿಸುತ್ತಿದೆ. ರೈತರಿಂದ ಬೇಕಾದಷ್ಟು ಕಸಿಕುಡಿ ಸಿಗದ ಕಾರಣ ಹೆಚ್ಚು ಗಿಡ ಮಾಡಲಾಗುತ್ತಿಲ್ಲ ಎಂದು ಬೇಸರಿಸುತ್ತಾರೆ ಕೇಂದ್ರದ ಕಾರ್ಯಕ್ರಮ ಸಂಯೋಜಕ ಡಾ. ಕೆ.ಎನ್. ಶ್ರೀನಿವಾಸಪ್ಪ. ಈ ತಳಿಗಳ ‘ಕಸಿಕುಡಿ ಬ್ಯಾಂಕ್’ ಅಭಿವೃದ್ಧಿಪಡಿಸುವುದು ಇದಕ್ಕೊಂದು ಪರಿಹಾರವಾಗಬಲ್ಲುದು. ಈಗ ಕೆಂಪು ತಳಿಯ ಗಿಡಗಳಿಗೆ ಇರುವ ಬೇಡಿಕೆಯಷ್ಟು ಉತ್ಪಾದನೆ ಆಗುತ್ತಿಲ್ಲ. ಬೈರಚಂದ್ರ ಮಾತ್ರವಲ್ಲದೇ ಕೆಲವೊಂದು ಕೆಂಪು ಹಲಸಿನ ಕಸಿಗಿಡಗಳು ರಾಜ್ಯದ ಆಯ್ದ ಖಾಸಗಿ ನರ್ಸರಿಯವರಲ್ಲಿ ಮಾತ್ರ ಸಿಗುತ್ತಿವೆ. ಬೆಂಗಳೂರು ಕೃಷಿ ವಿಶ್ವವಿದ್ಯಾಲಯ ಜಿಕೆವಿಕೆ ನಾಲ್ಕು ಕೆಂಪು ತಳಿಗಳ ಕಸಿಗಿಡ ತಯಾರಿಗೆ ಹೊರಟಿದೆ. ಇವುಗಳೆಂದರೆ:
ಮೂವತ್ತು ಎಕರೆ ಹಲಸಿನ ತೋಟದಲ್ಲಿ ಸಿಂಹಪಾಲೂ ಕೆಂಪು ಸೊಳೆಯದನ್ನು ನೆಟ್ಟವರು ಹಾಸನದ ಸಿ. ಚೆನ್ನೇಗೌಡ. ಇವರು ನಮ್ಮ ಸಂಶೋಧನಾ ಸಂಸ್ಥೆಗಳು ಮತ್ತು ವಿಜ್ಞಾನಿಗಳಿಗಿಂತ ಎಷ್ಟೋ ಮೊದಲೇ ಕೆಂಪು ಹಲಸಿನ ಪ್ರಾಮುಖ್ಯ ಮನಗಂಡ ವ್ಯಕ್ತಿ. ನೆಟ್ಟ ಎಂಟು ಕೆಂಪು ತಳಿಗಳಲ್ಲೇ ಇವರಿಗೆ ಅಚ್ಚುಮೆಚ್ಚು ಭೈರಚಂದ್ರ. ವರ್ಷಕ್ಕೆ ಎರಡು ಬಾರಿ ಬೆಳೆ ಕೊಡುತ್ತದೆ, ರುಚಿಕರ ದಪ್ಪ ಸೊಳೆ. ಹೆಚ್ಚಿನ ಸೊಳೆಗಳದೂ ಸಮಾನಗಾತ್ರ ಇರುವುದು ಅನುಕೂಲಕರ.
Extracting the jackfruit arils and separating the seeds from the sweet flesh.
Kripik nangka, Indonesian jackfruit chips.
Es teler, Indonesian dessert made from shaved ice, condensed milk, coconut, avocado, and jackfruit.
Halo-halo, an ice dessert from the Philippines with different fruits and toppings.
