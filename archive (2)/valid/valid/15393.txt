ಉತ್ಪನ್ನಗಳನ್ನು ಮಾರಾಟ ಮಾಡುವ ಅಥವಾ ಯಾವುದಾದರೂ ಸೇವೆಯನ್ನು ಒದಗಿಸುವ ಸಂಬಂಧದ ಬಗ್ಗೆ ವಿಷಯಗಳನ್ನು ವ್ಯವಸ್ಥಿತವಾಗಿ ಸಂಗ್ರಹಿಸುವುದು, ಅವುಗಳ ಸೂಕ್ತ ದಾಖಲಾತಿ ಮಾಡುವುದು ಮತ್ತು ಸಂಗ್ರಹಿಸಿದ ದತ್ತಾಂಶಗಳನ್ನು ವಿಶ್ಲೇಷಣೆ ಮಾಡುವುದೇ ವ್ಯಾಪಾರೋದ್ಯಮ ಸಂಶೋಧನೆ . ಈ ಪದವನ್ನು ಸಾಮಾನ್ಯವಾಗಿ ಮಾರುಕಟ್ಟೆ ಸಂಶೋಧನೆ ಎಂಬುದಾಗಿಯ‌ೂ ಹೇಳಬಹುದು; ಆದರೆ ವೃತ್ತಿನಿರತ ತಜ್ಞರು ಇದರಲ್ಲಿ ವ್ಯತ್ಯಾಸದ ಗೆರೆ ಎಳೆಯುತ್ತಾರೆ.ಮಾರುಕಟ್ಟೆ ಸಂಶೋಧನೆಯು ಸ್ಪಷ್ಟವಾಗಿ ಮಾರುಕಟ್ಟೆಗಳಿಗೆ ಮಾತ್ರ ಸಂಬಂಧಿಸಿದರೆ, ವ್ಯಾಪಾರೋದ್ಯಮ  ಸಂಶೋಧನೆಯು ನಿರ್ದಿಷ್ಟವಾಗಿ ಮಾರಾಟ ಪ್ರಕ್ರಿಯೆಯ ಬಗ್ಗೆಯಾಗಿರುತ್ತದೆ. 
ವ್ಯಾಪಾರೋದ್ಯಮ ಸಂಶೋಧನೆಯನ್ನು ದರ್ಜೆಗನುಗುಣವಾಗಿ ಎರಡು ಜೋಡಿ ವಿಭಾಗಗಳಾಗಿ ವಿಂಗಡಿಸಬಹುದು, ಉದ್ಧೇಶಿತ ಮಾರುಕಟ್ಟೆಯ ಆಧಾರದಲ್ಲಿ:

ಅಥವಾ ಕ್ರಮಬದ್ಧ ವಿಧಾನಗಳ ಆಧಾರದಲ್ಲಿ:

ಗ್ರಾಹಕ ವ್ಯಾಪಾರೋದ್ಯಮ ಸಂಶೋಧನೆಯು ಅನ್ವಯಿಕ ಸಮಾಜಶಾಸ್ತ್ರದ ಒಂದು ರೂಪ, ಇದು ಮಾರುಕಟ್ಟೆ-ಆಧಾರಿತ ಅರ್ಥವ್ಯವಸ್ಥೆಯಲ್ಲಿನ ಗ್ರಾಹಕರ ಒಲವು, ವರ್ತನೆ ಮತ್ತು ನಡವಳಿಕೆಗಳ ಅರ್ಥೈಸುವಿಕೆಯನ್ನು ಕೇಂದ್ರೀಕರಿಸಿರುತ್ತದೆ ಹಾಗೂ ಇದು ವ್ಯಾಪಾರೋದ್ಯಮ ಕಾರ್ಯಾಚರಣೆಯ ಪರಿಣಾಮ ಮತ್ತು ತುಲನಾತ್ಮಕ ಯಶಸ್ಸನ್ನು ತಿಳಿಯುವ ಗುರಿಯನ್ನು ಹೊಂದಿರುತ್ತದೆ. ಅಂಕಿಅಂಶಗಳ ವಿಜ್ಞಾನವಾಗಿ ಆರ್ತುರ್ ನೈಲ್ಸನ್ 1923ರಲ್ಲಿ ACನೈಲ್ಸನ್ ಕಂಪೆನಿಯನ್ನು ಸ್ಥಾಪಿಸುವುದರೊಂದಿಗೆ ಗ್ರಾಹಕ ವ್ಯಾಪಾರೋದ್ಯಮ ಸಂಶೋಧನೆಯನ್ನು ಆರಂಭಿಸಿದನು.
ಸಮಸ್ಯೆಗಳ ಕ್ರಮಬದ್ಧ ಗುರುತಿಸುವಿಕೆ ಮತ್ತು ಪರಿಹಾರ,ಹಾಗೂ ವ್ಯಾಪಾರೋದ್ಯಮದಲ್ಲಿರುವ ಅವಕಾಶಗಳಿಗೆ ಸಂಬಂಧಿಸಿದಂತೆ ನಿರ್ಧಾರ ತೆಗೆದುಕೊಳ್ಳುವುದರಲ್ಲಿ ಆಡಳಿತ ನಿರ್ವಹಣೆಗೆ ಸಹಾಯ ಹಸ್ತ ಚಾಚುವುದು, ವ್ಯಾಪಾರೋದ್ಯಮ ಸಂಶೋಧನೆಯನ್ನು ಮಾಹಿತಿಯ ವ್ಯವಸ್ಥಿತ ಮತ್ತು ಉದ್ಧೇಶಿತ ಗುರುತಿಸುವಿಕೆ, ಸಂಗ್ರಹಿಸುವಿಕೆ, ವಿಶ್ಲೇಷಣೆ ಮಾಡುವಿಕೆ ಹಾಗೂ ಪ್ರಸರಿಸುವಿಕೆ ಎಂಬುದಾಗಿಯ‌ೂ ವಿವರಿಸಬಹುದು. ಉದ್ಯಮದ ಮಿಶ್ರಣಾಂಶಗಳು ಗ್ರಾಹಕರ ನಡವಳಿಕೆ ಬದಲಾಗುವುದರ ಮೇಲೆ ಹೇಗೆ ಪರಿಣಾಮ ಬೀರುತ್ತದೆ ಎಂಬುದನ್ನು ಗುರುತಿಸುವುದು, ನಿರ್ಣಯಿಸುವುದು ಮತ್ತು ಮೌಲ್ಯಮಾಪನ ಮಾಡುವುದು ಈ ಸಂಶೋಧನೆಯ ಮುಖ್ಯ ಗುರಿ.

ಆಡಳಿತ ನಿರ್ವಹಣಾ ವ್ಯವಸ್ಥೆಗೆ ಪ್ರಸ್ತುತವೂ, ನಿಖರವೂ, ವಿಶ್ವಾಸಾರ್ಹವೂ ಮತ್ತು ನ್ಯಾಯ ಸಮ್ಮತವೂ ಆದ ಮಾಹಿತಿಯನ್ನು ಒದಗಿಸುವುದು ವ್ಯಾಪಾರೋದ್ಯಮ ಸಂಶೋಧನೆಯ ಪ್ರಮುಖ ಕೆಲಸ. ಸೂಕ್ತವಲ್ಲದ ನಿರ್ಣಯ ಕೈಗೊಳ್ಳುವುದರಿಂದಾಗಿ, ಸ್ಪರ್ಧಾತ್ಮಕ ಮಾರಾಟಗಾರಿಕೆ ಪರಿಸ್ಥಿತಿಯಲ್ಲಿ ಉತ್ಪಾದನಾ ವೆಚ್ಚ ಏರುಗತಿಯಲ್ಲೇ ಸಾಗುವುದರಿಂದ ಯುಕ್ತ ಮಾಹಿತಿಗಳನ್ನು ವ್ಯಾಪಾರೋದ್ಯಮ ಸಂಶೋಧನೆಯು ಅಗತ್ಯವಾಗಿ ಒದಗಿಸಬೇಕಿದೆ. ಕಚ್ಚೆದೆಯ ಭಾವನೆ, ಅಂತಃಪ್ರಜ್ಞೆ ಅಥವಾ ಕೇವಲ ಪ್ರಾಮಾಣಿಕ ನಿರ್ಧಾರಗಳ ಮೇಲಷ್ಟೇ ಯುಕ್ತ ನಿರ್ಣಯಗಳು ಆಧರಿಸಿರುವುದಿಲ್ಲ.
ಗ್ರಾಹಕರ ಬೇಡಿಕೆಗಳನ್ನು ಗುರುತಿಸುವ ಮತ್ತು ಪೂರೈಸುವ ಪ್ರಕ್ರಿಯೆಯಲ್ಲಿ ಮಾರಾಟ ನಿರ್ವಾಹಕರು ಹಲವಾರು ಭವಿಷ್ಯೋದ್ದೇಶದ ಮತ್ತು ತಂತ್ರೋಪಾಯದ ನಿರ್ಣಯಗಳನ್ನು ಕೈಗೊಳ್ಳುತ್ತಾರೆ. ಅವರು ಪ್ರಬಲ ಅವಕಾಶಗಳು, ಉದ್ಧೇಶಿತ ಮಾರುಕಟ್ಟೆ ಅವಕಾಶ, ಮಾರುಕಟ್ಟೆ ವಿಭಜನೆ, ಮಾರಾಟಗಾರಿಕೆ ಆಯ್ಕೆ, ಯೋಜನೆಗಳ ರೂಪಿಸುವುದು ಮತ್ತು ಅವುಗಳನ್ನು ಕಾರ್ಯಾನುಷ್ಠಾನಕ್ಕೆ ಇಳಿಸುವುದು, ಮಾರಾಟಗಾರಿಕೆ ನಿರ್ವಹಣೆ ಮತ್ತು ನಿಯಂತ್ರಣ ಮೊದಲಾದವುಗಳ ಬಗ್ಗೆ ನಿರ್ಧಾರಗಳನ್ನು ಕೈಗೊಳ್ಳುತ್ತಾರೆ. ಈ ನಿರ್ಣಯಗಳು ಉತ್ಪಾದನೆ, ಬೆಲೆ ನಿರ್ಧಾರ, ಪ್ರಚಾರ ಮತ್ತು ವಿತರಣೆಯ ನಿಯಂತ್ರಿತ ಮಾರುಕಟ್ಟೆ ಅಂಶಗಳ ನಡುವಿನ ಪರಸ್ಪರ ಕ್ರಿಯೆಗಳ ಸಂಕೀರ್ಣವಾಗಿದೆ. ಇನ್ನಷ್ಟು ಜಟಿಲತೆಗಳು ಸಾಮಾನ್ಯ ಅರ್ಥವ್ಯವಸ್ಥೆ, ತಾಂತ್ರಿಕತೆ, ಸಾರ್ವಜನಿಕ ನಿಯಮ ಮತ್ತು ಕಾನೂನುಗಳು, ರಾಜಕೀಯ ಪರಿಸ್ಥಿತಿ, ಸ್ಪರ್ಧೆ ಹಾಗೂ ಸಾಮಾಜಿಕ ಮತ್ತು ಸಾಂಸ್ಕೃತಿಕ ಬದಲಾವಣೆಗಳಂತಹ ನಿಯಂತ್ರಿಸಲಾಗದ ಅಂಶಗಳಿಂದ ಸೇರಿಸಲ್ಪಡುತ್ತವೆ. ಈ ಮಿಶ್ರಣದಲ್ಲಿನ ಮತ್ತೊಂದು ಅಂಶವೆಂದರೆ ಗ್ರಾಹಕರ ಸಂಕೀರ್ಣತೆ. ವ್ಯಾಪಾರೋದ್ಯಮ ಸಂಶೋಧನೆಯು ಮಾರಾಟಗಾರಿಕೆಯ ಅಂಶಗಳನ್ನು ಪರಿಸ್ಥಿತಿ ಮತ್ತು ಗ್ರಾಹಕರೊಂದಿಗೆ ಸಂಪರ್ಕ ಕಲ್ಪಿಸಲು ಮಾರಾಟಗಾರಿಕೆ ನಿರ್ವಾಹಕರಿಗೆ ಸಹಾಯ ಮಾಡುತ್ತದೆ. ನಿಖರವಾದ ಮಾರಾಟಗಾರಿಕೆಯ ಅಸ್ಥಿರ ಅಂಶಗಳು, ಪರಿಸ್ಥಿತಿ ಮತ್ತು ಗ್ರಾಹಕರ ಬಗೆಗಿನ ಪ್ರಸಕ್ತ ಮಾಹಿತಿಯನ್ನು ಒದಗಿಸುವುದರ ಮ‌ೂಲಕ ಕೆಲವು ಅನಿಶ್ಚಿತತೆಯನ್ನು ತೆಗೆದುಹಾಕಲು ಸಹಾಯ ಮಾಡುತ್ತದೆ. ಮಾರಾಟಗಾರಿಕೆ ಕ್ಷೇತ್ರದಲ್ಲಿ, ಯೋಜನೆಗಳ ಬಗೆಗಿನ ಗ್ರಾಹಕರ ಪ್ರತಿಕ್ರಿಯೆಯನ್ನು ಖಾತರಿಯಾಗಿ ಅಥವಾ ನಿಖರವಾಗಿ ಊಹಿಸುವುದು ಪ್ರಸಕ್ತ ಮಾಹಿತಿಯಿಲ್ಲದೆ ಸಾಧ್ಯವಾಗುವುದಿಲ್ಲ. ಕಾರ್ಯಾಚರಣೆಯಲ್ಲಿರುವ ವ್ಯಾಪಾರೋದ್ಯಮ ಸಂಶೋಧನಾ ಯೋಜನಗೆಳು ನಿಯಂತ್ರಿಸಬಹುದಾದ ಮತ್ತು ನಿಯಂತ್ರಿಸಲಾಗದ ಅಂಶಗಳು ಹಾಗೂ ಗ್ರಾಹಕರ ಬಗೆಗಿನ ಮಾಹಿತಿಯನ್ನು ಒದಗಿಸುತ್ತವೆ; ಈ ಮಾಹಿತಿಯು ಉದ್ಯಮದ ನಿರ್ವಾಹಕರು ತೆಗೆದುಕೊಂಡ ನಿರ್ಧಾರಗಳ ಪರಿಣಾಮವನ್ನು ಹೆಚ್ಚಿಸುತ್ತದೆ. 
ಮೊದಲಿನಿಂದಲೂ ವ್ಯಾಪಾರೋದ್ಯಮದ ಸಂಶೋಧಕರು ಪ್ರಸಕ್ತ ವಿಷಯದ ಮಾಹಿತಿಯನ್ನು ಒದಗಿಸುತ್ತಿದ್ದರು ಹಾಗೂ ನಿರ್ವಾಹಕರು ಉದ್ಯಮದ ನಿರ್ಣಯಗಳನ್ನು ಕೈಗೊಳ್ಳುತ್ತಿದ್ದರು. ಆದರೆ ಈಗ ಈ ಇಬ್ಬರ ಜವಾಬ್ದಾರಿಯಲ್ಲಿ ಪರಿವರ್ತನೆಯಾಗಿದೆ; ಉದ್ಯಮದ ಸಂಶೋಧಕರು ನಿರ್ಧಾರ ಮಾಡುವುದರಲ್ಲಿ ಹೆಚ್ಚು ತೊಡಗಿಕೊಂಡರೆ ಮಾರಾಟದಲ್ಲಿ ತೊಡಗಿರುವ ನಿರ್ವಾಹಕರು ಹೆಚ್ಚಾಗಿ ಸಂಶೋಧನೆಯಲ್ಲಿ ಭಾಗವಹಿಸುತ್ತಾರೆ. ಆಡಳಿತಾತ್ಮಕ ನಿರ್ಣಯ ಕೈಗೊಳ್ಳುವಲ್ಲಿ ವ್ಯಾಪಾರೋದ್ಯಮ ಸಂಶೋಧನೆಯ ಪಾತ್ರವನ್ನು "DECIDE" ಮಾದರಿಯ ಚೌಕಟ್ಟನ್ನು ಬಳಸಿಕೊಂಡು ಈ ರೀತಿ ವಿವರಿಸಬಹುದು:







DECIDE ಮಾದರಿಯು ನಿರ್ವಹಣಾ ನಿರ್ಣಯ ಮಾಡಬೇಕೆಂದರೆ ಈ ಆರು ಹಂತಗಳನ್ನು ದಾಟಿ ಬರಬೇಕು. ಉದ್ಧೇಶ ಮತ್ತು ಇತಿಮಿತಿಗಳೊಂದಿಗೆ ಸಮಸ್ಯೆ ಅಥವಾ ಅವಕಾಶವನ್ನು ಖಚಿತವಾಗಿ ನಿರೂಪಿಸುವ ಮ‌ೂಲಕ ನಿರ್ಣಯ ಕ್ರಿಯೆ ಆರಂಭವಾಗುತ್ತದೆ. ಮುಂದಿನ ಕ್ರಮಗಳು ಮತ್ತು ಅನಿಶ್ಚಿತತೆ ಬದಲಿ ಮಾರ್ಗಗಳನ್ನು ತುಂಬುವ ಸಂಭಾವ್ಯ ನಿರ್ಣಯಾಂಶಗಳನ್ನು ನಮ‌ೂದಿಸಲಾಗುತ್ತದೆ. ನಂತರ, ಬದಲಿಗಳು ಮತ್ತು ಸಂಭಾವ್ಯ ಫಲಿತಾಂಶಗಳ ಬಗೆಗಿನ ಪ್ರಸಕ್ತ ಮಾಹಿತಿಯನ್ನು ಸಂಗ್ರಹಿಸಲಾಗುತ್ತದೆ. ಆಯ್ಕೆ ಮಾಡಲಾದ ನಿರ್ಣಾಯಕ ಅಂಶ ಅಥವಾ ಯಶಸ್ಸಿನ ಮಾನದಂಡದ ಆಧಾರದ ಮೇಲೆ ಉತ್ತಮ ಬದಲಿಯನ್ನು ಆಯ್ಕೆ ಮಾಡಲಾಗುವುದು ಮುಂದಿನ ಹಂತ. ನಂತರ, ಆಯ್ಕೆಗೊಂಡ ಬದಲಿಯನ್ನು ಕಾರ್ಯಗತಗೊಳಿಸಲು ಒಂದು ಸಮಗ್ರ ಯೋಜನೆಯನ್ನು ರೂಪಿಸಿ ಅಭಿವೃದ್ಧಿಗೊಳಿಸಲಾಗುತ್ತದೆ ಮತ್ತು ಪರಿಣಾಮಕಾರಿಯಾಗಿ ಜಾರಿಗೆ ತರಲಾಗುತ್ತದೆ. ಕೊನೆಯಲ್ಲಿ, ನಿರ್ಣಯ ಮತ್ತು ನಿರ್ಣಯ ಪ್ರಕ್ರಿಯೆಯ ಫಲಿತಾಂಶವನ್ನೇ ಮೌಲ್ಯಮಾಪನಕ್ಕೆ ಒಳಪಡಿಸಲಾಗುತ್ತದೆ.

ಮೊದಲನೆಯದಾಗಿ ವ್ಯಾಪಾರೋದ್ಯಮ ಸಂಶೋಧನೆಯು ಸುವ್ಯವಸ್ಥಿತವಾದದ್ದು . ಆದ್ದರಿಂದ ವ್ಯಾಪಾರೋದ್ಯಮ ಸಂಶೋಧನಾ ಪ್ರಕ್ರಿಯೆಯ ಎಲ್ಲಾ ಹಂತಗಳಲ್ಲೂ ವ್ಯವಸ್ಥಿತ ಯೋಜನೆ ಬೇಕಾಗುತ್ತದೆ. ಸುಸ್ಥಿತಿಯಲ್ಲಿಡುವ, ಉತ್ತಮ ರೀತಿಯಲ್ಲಿ ದಾಖಲಿಸಿಕೊಳ್ಳವ ಮತ್ತು ಸಾಧ್ಯವಾದಷ್ಟು ಮುಂಚಿತವಾಗಿ ಯೋಜನೆ ಮಾಡುವ ವಿಧಾನಗಳನ್ನು ಪ್ರತೀ ಹಂತದಲ್ಲೂ ಕ್ರಮಬದ್ಧವಾಗಿ ಅನುಸರಿಸಲಾಗುತ್ತದೆ. ಮಾರಾಟಗಾರಿಕೆ ಸಂಶೋಧನೆಯು ವೈಜ್ಞಾನಿಕ ವಿಧಾನವನ್ನು ಬಳಸಿಕೊಳ್ಳುತ್ತದೆ, ಇದರಲ್ಲಿ ಮಾಹಿತಿಯನ್ನು ಹಿಂದಿನ ಕಲ್ಪನೆ ಅಥವಾ ಊಹೆಗಳನ್ನು ಪರಿಶೀಲಿಸುವುದಕ್ಕಾಗಿ ಸಂಗ್ರಹಿಸಲಾಗುತ್ತದೆ ಮತ್ತು ವಿಶ್ಲೇಷಿಸಲಾಗುತ್ತದೆ.
ವ್ಯಾಪಾರೋದ್ಯಮ ಸಂಶೋಧನೆಯು ಉದ್ಧೇಶ ಹೊಂದಿರುವಂತದ್ದು . ಇದು ವಾಸ್ತವ ಸಂಗತಿಗಳನ್ನು ಪ್ರತಿಬಿಂಬಿಸುವ ನಿಖರ ಮಾಹಿತಿಯನ್ನು ಒದಗಿಸಲು ಪ್ರಯತ್ನಿಸುತ್ತದೆ. ಇದು ಪಕ್ಷಪಾತವಿಲ್ಲದೆ ನಡೆಯಬೇಕು. ಸಂಶೋಧನೆ ಸಾಮಾನ್ಯವಾಗಿ ಸಂಶೋಧಕರ ಸಂಶೋಧನಾ ತತ್ವಗಳ ಪ್ರಭಾವಕ್ಕೆ ಒಳಗಾಗಿರುತ್ತದೆ,ಆದರೆ ಸಂಶೋಧಕರ ಅಥವಾ ಆಡಳಿತ ನಿರ್ವಹಣೆಯ ವೈಯಕ್ತಿಕ ಅಥವಾ ರಾಜಕೀಯ ಪಕ್ಷಪಾತ ಧೋರಣೆಯಿಂದ ಇದು ಮುಕ್ತವಾಗಿರಬೇಕು. ವೈಯಕ್ತಿಕ ಅಥವಾ ರಾಜಕೀಯ ಲಾಭದಿಂದ ಪ್ರೇರಿತವಾದ ಸಂಶೋಧನೆಯು ವೃತ್ತಿ ಧರ್ಮದ ಉಲ್ಲಂಘನೆ ಎನಿಸುತ್ತದೆ. ಅಂತಹ ಸಂಶೋಧನೆ ಕೇವಲ ಪೂರ್ವಗ್ರಹ ಪೀಡಿತ ಕಲ್ಪನೆಗಳ ಕಲಸುಮೇಲೋಗರವಾಗಿರುತ್ತದೆ. "ಕಂಡುಹಿಡಿ ಮತ್ತು ಅದು ಹೇಗಿದೆಯೋ ಹಾಗೆಯೇ ಹೇಳು" ಎಂಬುದು ಪ್ರತಿಯೊಬ್ಬ ಸಂಶೋಧಕನ ಧ್ಯೇಯ ಸೂತ್ರವಾಗಿರಬೇಕು. ವ್ಯಾಪಾರೋದ್ಯಮ ಸಂಶೋಧನೆಯ ಉದ್ಧೇಶವು ವೃತ್ತಿ ಸಂಬಂಧಿ ನೀತಿ ಸಂಹಿತೆಯ ಪ್ರಾಮುಖ್ಯತೆಯನ್ನು ಒತ್ತಿಹೇಳುತ್ತದೆ, ಇದನ್ನು ಮುಂದಿನ ಅಧ್ಯಾಯದಲ್ಲಿ ವಿವರಿಸಲಾಗಿದೆ.
ಮಾಹಿತಿಯ ಗುರುತಿಸುವಿಕೆ, ಸಂಗ್ರಹಿಸುವಿಕೆ, ವಿಶ್ಲೇಷಣೆ ಮಾಡುವಿಕೆ ಮತ್ತು ಮಾಹಿತಿ ಪ್ರಸರಿಸುವಿಕೆ  ಮೊದಲಾದವುಗಳನ್ನು ವ್ಯಾಪಾರೋದ್ಯಮ ಸಂಶೋಧನೆ ಯು ಒಳಗೊಂಡಿದೆ. ಈ ಪ್ರಕ್ರಿಯೆಯಲ್ಲಿ ಪ್ರತಿಯೊಂದು ಹಂತವೂ ಮುಖ್ಯವಾದುದು. ನಾವು ವ್ಯಾಪಾರೋದ್ಯಮ ಸಂಶೋಧನೆಯ ಸಮಸ್ಯೆ ಅಥವಾ ಅವಕಾಶವನ್ನು ಗುರುತಿಸಿ, ಅದನ್ನು ಪತ್ತೆ ಮಾಡಲು ಯಾವ ಮಾಹಿತಿ ಬೇಕೆಂಬುದರ ಬೆನ್ನು ಹತ್ತುತ್ತೇವೆ, ನಂತರ ತಾರ್ಕಿಕ ಅನುಮಾನಗಳ ರೂಪುರೇಷೆ ಎಳೆಯುತ್ತೇವೆ. ಅಂತಿಮವಾಗಿ, ನಿರ್ಣಯ, ಸಲಹೆ ಮತ್ತು ಸೂಚನೆಗಳನ್ನು ಒಂದು ಕ್ರಮಬದ್ಧ ವ್ಯವಸ್ಥೆಯಲ್ಲಿ ನೀಡಲಾಗುತ್ತದೆ. ಆಡಳಿತ ನಿರ್ವಹಣೆ ಹೊತ್ತವರು ನಿರ್ಣಯ ಕೈಗೊಳ್ಳಲು ಇದು ಸಹಾಯಕವಾಗುತ್ತದೆ ಮತ್ತು ನೇರವಾಗಿ ಅದನ್ನು ಅವಲಂಬಿಸಿ ಕಾರ್ಯಾಚರಣೆ ಮುಂದುವರಿಯುತ್ತದೆ. ವ್ಯಾಪಾರೋದ್ಯಮ ಸಂಶೋಧನೆ ನಡೆಸುವುದು ನಿರ್ಧಾರ ಕೈಗೊಳ್ಳುವಲ್ಲಿ ಆಡಳಿತ ನಿರ್ವಹಣೆಗೆ ಸಹಾಯ ಮಾಡುವುದಕ್ಕಾಗಿಯೇ ಹೊರತು ಅಲ್ಲಿಗೇ ಅದು ಅಂತಿಮವಲ್ಲ ಎಂಬುದನ್ನು ಒತ್ತಿ ಹೇಳಬೇಕಿದೆ. ಈ ವ್ಯಾಖ್ಯಾನದ ವಿವರಣೆಯನ್ನು, ವಿವಿಧ ರೀತಿಯ ವ್ಯಾಪಾರೋದ್ಯಮ ಸಂಶೋಧನೆಯ ವರ್ಗೀಕರಣದ ಮ‌ೂಲಕ ಮುಂದಿನ ವಿಭಾಗವು ವಿವರಿಸುತ್ತದೆ.

ವ್ಯವಹಾರ ಸಂಶೋಧನೆಯ ಇತರ ಪ್ರಕಾರಗಳೆಂದರೆ:




ಸಂಸ್ಥೆಗಳು ಎರಡು ಕಾರಣಗಳಿಗಾಗಿ ಮಾರಾಟಗಾರಿಕೆ ಸಂಶೋಧನೆ ಮಾಡುತ್ತವೆ: ಮಾರಾಟಗಾರಿಕೆ ಸಮಸ್ಯೆಗಳನ್ನು ಗುರುತಿಸಲು ಮತ್ತು ಪರಿಹರಿಸಲು. ಈ ವ್ಯತ್ಯಾಸಗಳ ಆಧಾರದ ಮೇಲೆ ಮಾರಾಟಗಾರಿಕೆ ಸಂಶೋಧನೆಯನ್ನು ಸಮಸ್ಯೆ ಗುರುತಿಸುವ ಸಂಶೋಧನೆ ಮತ್ತು ಸಮಸ್ಯೆ ಪರಿಹರಿಸುವ ಸಂಶೋಧನೆ ಎಂಬುದಾಗಿ ವರ್ಗೀಕರಿಸಲಾಗುತ್ತದೆ.
ಮೇಲ್ನೋಟಕ್ಕೆ ಗೋಚರವಾಗದ ಆದರೆ ಅಸ್ತಿತ್ವದಲ್ಲಿರುವ ಅಥವಾ ಮುಂದೊಮ್ಮೆ ಉದ್ಭವಿಸಬಹುದಾದ ತೊಂದರೆಗಳನ್ನು ಪತ್ತೆ ಹಚ್ಚಲು ಸಮಸ್ಯೆ ಗುರುತಿಸುವ ಸಂಶೋಧನೆಯನ್ನು ಕೈಗೊಳ್ಳಲಾಗುತ್ತದೆ. ಮಾರುಕಟ್ಟೆ ಪ್ರಬಲತೆ, ಮಾರುಕಟ್ಟೆ ಪಾಲು, ಬ್ರ್ಯಾಂಡ್ ಅಥವಾ ಕಂಪೆನಿ ಹೆಸರು, ಮಾರುಕಟ್ಟೆ ವೈಶಿಷ್ಟ್ಯಗಳು, ಮಾರಾಟ ವಿಶ್ಲೇಷಣೆಗಳು, ಸಮೀಪಗಾಮಿ ಮುಂದಾಲೋಚನೆ, ದೂರಗಾಮಿ ಮುಂದಾಲೋಚನೆ ಮತ್ತು ವ್ಯವಹಾರ ಪ್ರವೃತ್ತಿ ಹೊಂದಿರುವ ಸಂಶೋಧನೆ - ಇವು ಸಮಸ್ಯೆ ಗುರುತಿಸುವ ಸಂಶೋಧನೆಗೆ ಉದಾಹರಣೆಗಳಾಗಿವೆ. ಈ ರೀತಿಯ ಸಂಶೋಧನೆಯು ಮಾರಾಟಗಾರಿಕೆ ವ್ಯವಸ್ಥೆಯ ಬಗ್ಗೆ ಮಾಹಿತಿಯನ್ನು ಒದಗಿಸುತ್ತದೆ ಹಾಗೂ ಸಮಸ್ಯೆಯನ್ನು ಪತ್ತೆ ಹಚ್ಚಲು ನೆರವಾಗುತ್ತವೆ. ಉದಾಹರಣೆಗಾಗಿ, ನಿರ್ದಿಷ್ಟ ಮಾರಾಟಗಾರಿಕೆ ತೊಂದರೆಗಳನ್ನು ಪರಿಹರಿಸುವ ನಿರ್ಣಯಗಳನ್ನು ಕೈಗೊಳ್ಳಲು ಸಮಸ್ಯೆ ಪರಿಹರಿಸುವ ಸಂಶೋಧನೆಯನ್ನು ಬಳಸಲಾಗುತ್ತದೆ. 
ಸ್ಟ್ಯಾನ್ಫೋರ್ಡ್ ಸಂಶೋಧನೆ ಇನ್‌ಸ್ಟಿಟ್ಯೂಟ್ ಗ್ರಾಹಕರ ವಾರ್ಷಿಕ ಸಮೀಕ್ಷೆಯನ್ನು ನಡೆಸುತ್ತದೆ, ಇದು ಸಮಾನ ಮನಸ್ಕ ಗ್ರಾಹಕರನ್ನು ಒಂದೊಂದು ಗುಂಪುಗಳಾಗಿ ವಿಂಗಡಿಸುತ್ತದೆ. ದಿ ನ್ಯಾಷನಲ್ ಪರ್ಚೇಸ್ ಡೈರಿಯು ಅಮೇರಿಕಾ ಸಂಯುಕ್ತ ಸಂಸ್ಥಾನದಲ್ಲೇ ಅತೀದೊಡ್ಡ ತಂಡವಾಗಿದೆ. 
ಪ್ರಮಾಣಿತ ಸೇವೆಗಳು ಬೇರೆ ಬೇರೆ ಗ್ರಾಹಕ ವ್ಯವಹಾರ ಸಂಸ್ಥೆಗಳಿಗೆ ನಡೆಸಲಾಗುವ ಸಂಶೋಧನೆಯ ಅಧ್ಯಯನಗಳಾಗಿವೆ, ಆದರೆ ಇದೊಂದು ಪ್ರಮಾಣಿತ ಮಾರ್ಗದಲ್ಲಿ ಸಾಗುತ್ತದೆ. ಉದಾಹರಣೆಗಾಗಿ, ಜಾಹೀರಾತಿನ ಪರಿಣಾಮವನ್ನು ಅಳೆಯುವ ಕಾರ್ಯವಿಧಾನಗಳನ್ನು ಪ್ರಮಾಣಿತಗೊಳಿಸಲಾಗಿದೆ, ಇದರಿಂದ ಫಲಿತಾಂಶಗಳನ್ನು ಅಧ್ಯಯನಗಳೊಂದಿಗೆ ಹೋಲಿಸಬಹುದು ಮತ್ತು ಮೌಲ್ಯ ನಿರ್ಧಾರಕ ಉತ್ಪಾದನೆಯನ್ನು ಸ್ಥಾಪಿಸಬಹುದು. ಪ್ರಕಟವಾದ ಮುದ್ರಣ ಜಾಹೀರಾತಿನ ಯೋಗ್ಯತೆ ನಿರ್ಧರಿಸುವುದಕ್ಕೆ 'ಸ್ಟಾರ್ಚ್ ರೀಡರ್ಶಿಪ್ ಸರ್ವೆ' ಹೆಚ್ಚು ವ್ಯಾಪಕವಾಗಿ ಬಳಸುವ ಸೇವೆಯಾಗಿದೆ; ಮತ್ತೊಂದು ಬಹುಪ್ರಸಿದ್ಧ ಸೇವೆಯೆಂದರೆ - 'ಗ್ಯಾಲಪ್‌ ಆಂಡ್ ರಾಬಿನ್ಸನ್ ಮ್ಯಾಗಜಿನ್ ಇಂಪ್ಯಾಕ್ಟ್ ಸ್ಟಡೀಸ್'. ಈ ಸೇವೆಗಳೂ ಸಂಘಟನೆಗಳ ಆಧಾರದಲ್ಲಿ ಕಾರ್ಯ ನಿರ್ವಹಿಸುತ್ತವೆ. 


ಈ ಕೆಳಗಿನವನ್ನೂ ಒಳಗೊಂಡಂತೆ, ವ್ಯಾಪಾರೋದ್ಯಮ ಸಂಶೋಧನೆಯ ತಂತ್ರಜ್ಞಾನಗಳಲ್ಲಿ ಹಲವಾರು ಪ್ರಕಾರಗಳಿವೆ:

ಈ ಎಲ್ಲಾ ರೀತಿಯ ವ್ಯಾಪಾರೋದ್ಯಮ ಸಂಶೋಧನೆಯನ್ನು ಸಮಸ್ಯೆ-ಪತ್ತೆ ಸಂಶೋಧನೆ ಅಥವಾ ಸಮಸ್ಯೆ-ಪರಿಹಾರ ಸಂಶೋಧನೆ ಎಂಬುದಾಗಿ ವರ್ಗೀಕರಿಸಬಹುದು.
ಮಾಹಿತಿಗೆ ಎರಡು ಪ್ರಮುಖ ಮ‌ೂಲಗಳಿವೆ - ಪ್ರಾಥಮಿಕ ಮತ್ತು ದ್ವಿತೀಯಕ ಪ್ರಾಥಮಿಕ ಸಂಶೋಧನೆ ಯನ್ನು ಪ್ರಾರಂಭದಿಂದ ನಡೆಸಲಾಗುತ್ತದೆ. ಇದು ಮ‌ೂಲಭೂತವಾದುದು, ಈಗಾಗಲೇ ಕೈಯಲ್ಲಿರುವ ಸಮಸ್ಯೆಗಳನ್ನು ಪರಿಹರಿಸಲು ದತ್ತಾಂಶ ಸಂಗ್ರಹಿಸಲಾಗುತ್ತದೆ. ದ್ವಿತೀಯಕ ಸಂಶೋಧನೆ ಯನ್ನು ಬೇರೆ ಬೇರೆ ಕಾರಣಗಳಿಗಾಗಿ ಸಂಗ್ರಹ ಮಾಡುವುದರಿಂದ ಅದು ಈಗಾಗಲೇ ಅಸ್ತಿತ್ವದಲ್ಲಿದೆ. ಸಾಮಾನ್ಯವಾಗಿ ಬೇರಾರಿಂದಲೋ ಮುಂಚಿತವಾಗಿ ಪ್ರಕಟಿಸಿದ ಮಾಹಿತಿಯ ಮೇಲೆ ಇದನ್ನು ನಡೆಸಲಾಗುತ್ತದೆ. ದ್ವಿತೀಯಕ ಸಂಶೋಧನೆಗೆ ತಗಲುವ ವೆಚ್ಚ ಪ್ರಾಥಮಿಕ ಸಂಶೋಧನೆಗೆ ಆಗುವುದಕ್ಕಿಂತ ಕಡಿಮೆ, ಆದರೆ ಸಂಶೋಧಕರ ಅಗತ್ಯಗಳನ್ನು ವಿರಳವಾಗಿ ಪೂರೈಸುತ್ತದೆ.
ಅದೇ ರೀತಿಯ ವ್ಯತ್ಯಾಸ ಪರಿಶೋಧಾತ್ಮಕ ಸಂಶೋಧನೆ ಮತ್ತು ನಿರ್ಣಾಯಕ ಸಂಶೋಧನೆ ಯಲ್ಲಿಯ‌ೂ ಇದೆ. ಪರಿಶೋಧಾತ್ಮಕ ಸಂಶೋಧನೆಯು ಸಮಸ್ಯೆ ಅಥವಾ ಪರಿಸ್ಥಿತಿಯ ಒಳನೋಟ ಮತ್ತು ಸಮಗ್ರತೆಯನ್ನು ನೀಡುತ್ತದೆ. ಇದು ತೀವ್ರ ಕಾರಣಕ್ಕೆ ಮಾತ್ರ ನಿರ್ಣಾಯಕ ತೀರ್ಮಾನವನ್ನು ನೀಡಬೇಕು. ನಿರ್ಣಾಯಕ ಸಂಶೋಧನೆ ಯು ನಿರ್ಣಯಗಳನ್ನು ನೀಡುತ್ತದೆ: ಅಧ್ಯಯನದ ಫಲಿತಾಂಶಗಳು ಎಲ್ಲರಿಗೂ ಸಾಮಾನ್ಯವಾಗಿರುತ್ತದೆ.
ಪರಿಶೋಧಾತ್ಮಕ ಸಂಶೋಧನೆಯನ್ನು ಸಂಶೋಧನೆಯ ಆರಂಭಿಕ ಹಂತದ ಪರಿಹಾರದ ಬಗ್ಗೆ ಮ‌ೂಲ ಕಲ್ಪನೆಯನ್ನು ಪಡೆಯಲು, ಸಮಸ್ಯೆಯ ಪರಿಶೋಧನೆಗಾಗಿ ಮಾಡಲಾಗುತ್ತದೆ. ಇದು ನಿರ್ಣಾಯಕ ಸಂಶೋಧನೆಗೆ ಮಾಹಿತಿ ನೀಡುವ ಸಾಧನವಾಗಿ ಕಾರ್ಯ ನಿರ್ವಹಿಸಬಹುದು. ಪರಿಶೋಧಾತ್ಮಕ ಸಂಶೋಧನೆಯ ಮಾಹಿತಿಯನ್ನು ಗುಂಪು ಸಂದರ್ಶನ, ಸಾಹಿತ್ಯ ಅಥವಾ ಪುಸ್ತಕಗಳ ಪರಾಮರ್ಶನ, ತಜ್ಞರೊಂದಿಗೆ ಚರ್ಚಿಸುವಿಕೆ ಮೊದಲಾದವುಗಳ ಮ‌ೂಲಕ ಸಂಗ್ರಹಿಸಲಾಗುತ್ತದೆ. ಸ್ವಾಭಾವಿಕವಾಗಿ ಇದು ರೂಪ-ರಚನೆಯಿಲ್ಲದ್ದು ಮತ್ತು ಗುಣಾತ್ಮಕವಾದದ್ದು. ಮಾಹಿತಿಯ ದ್ವಿತೀಯಕ ‌ಮ‌ೂಲವು ನಿರೀಕ್ಷಿತ ಉದ್ದೇಶವನ್ನು ಪೂರೈಸಲು ವಿಫಲವಾದರೆ, ಅನುಕೂಲಕರ ಸಣ್ಣ ಪ್ರಮಾಣದ ಮಾದರಿಯನ್ನು ಸಂಗ್ರಹಿಸುತ್ತದೆ. ಸಮಸ್ಯೆಯ ಬಗ್ಗೆ ಕೆಲವು ನಿರ್ಣಯಗಳನ್ನು ತೆಗೆದುಕೊಳ್ಳಲು ನಿರ್ಣಾಯಕ ಸಂಶೋಧನೆಯನ್ನು ನಡೆಸಲಾಗುತ್ತದೆ. ಇದು ಮ‌ೂಲಭೂತವಾಗಿ ರಚನೆಯುಳ್ಳ ಮತ್ತು ಗುಣಾತ್ಮಕ ಸಂಶೋಧನೆಯಾಗಿದೆ. ಈ ಸಂಶೋಧನೆಯ ಫಲಿತಾಂಶವು ಆಡಳಿತ ನಿರ್ವಹಣಾ ಮಾಹಿತಿ ವ್ಯವಸ್ಥೆಗೆ ಮ‌ೂಲ ಮಾಹಿತಿಯನ್ನು ನೀಡುತ್ತದೆ.
ನಿರ್ಣಾಯಕ ಅಥವಾ ವಿವರಣಾತ್ಮಕ ಸಂಶೋಧನೆಯ ಗುರುತಿಸುವಿಕೆಯನ್ನು ಅರ್ಥೈಸಲು ಮಾರಾಟ ನಿರ್ವಾಹಕರಿಗೆ ಕಷ್ಟವಾದರೆ, ಅದನ್ನು ಸರಳಗೊಳಿಸುವುದಕ್ಕಾಗಿ ಪರಿಶೋಧಾತ್ಮಕ ಸಂಶೋಧನೆಯನ್ನು ನಡೆಸಲಾಗುತ್ತದೆ.

ವ್ಯಾಪಾರೋದ್ಯಮ ಸಂಶೋಧನೆಯು ಈ ಕೆಳಗಿನ ಸಂಶೋಧನೆ ವಿನ್ಯಾಸಗಳನ್ನು ಬಳಸಿಕೊಳ್ಳುತ್ತದೆ:




ಸಂಶೋಧಕರು ಒಂದಕ್ಕಿಂತ ಹೆಚ್ಚು ಸಂಶೋಧನಾ ವಿನ್ಯಾಸವನ್ನು ಬಳಸುತ್ತಾರೆ. ಅವರು ಹಿನ್ನೆಲೆ ಮಾಹಿತಿಯನ್ನು ಪಡೆಯುವುದಕ್ಕಾಗಿ ದ್ವಿತೀಯಕ ಸಂಶೋಧನೆಯೊಂದಿಗೆ ಆರಂಭಿಸಬಹುದು, ನಂತರ ಸಮಸ್ಯೆ ಪರಿಶೋಧಿಸಲು ಕೇಂದ್ರೀಕೃತ ಗುಂಪನ್ನು ರಚಿಸಬಹುದು. ಅಂತಿಮವಾಗಿ, ರಾಷ್ಟ್ರಾದ್ಯಂತದ ಸಮೀಕ್ಷೆಯನ್ನು ಮಾಡಿ ಗ್ರಾಹಕರಿಗೆ ವಿಶೇಷ ಸಲಹೆಗಳನ್ನು ಅವರು ನೀಡಬಹುದು.

ಬ್ಯುಸಿನೆಸ್ ಟು ಬ್ಯುಸಿನೆಸ್ ಸಂಶೋಧನೆಯು ಗ್ರಾಹಕ ಸಂಶೋಧನೆಗಿಂತಲೂ ಸಹಜವಾಗಿ ಹೆಚ್ಚು ಜಟಿಲವಾಗಿದೆ. ಕೇವಲ ಒಂದು ವಿಧಾನದಿಂದ ಮಾತ್ರ ಉತ್ತರಗಳನ್ನು ಕಂಡುಹಿಡಿಯಬಹುದಾದ್ದರಿಂದ, ಬಹುಮುಖವುಳ್ಳ ಮಾರ್ಗಗಳು ಯಾವ ಪ್ರಕಾರದ ಗುರಿಯತ್ತ ದಾರಿತೋರಿಸುತ್ತವೆ ಎಂಬುದನ್ನು ಸಂಶೋಧಕರು ತಿಳಿಯಬೇಕು. ಬಿಡುವಿಲ್ಲದವರೂ ಹಾಗೂ ಭಾಗವಹಿಸಲು ಇಚ್ಛೆ ಇಲ್ಲದವರೂ ಹೆಚ್ಚಾಗಿ ಇರುವುದರಿಂದ, ಸೂಕ್ತ ಉತ್ತರ ಕೊಡುವವರನ್ನು ಪತ್ತೆಹಚ್ಚುವುದು B2B ಸಂಶೋಧನೆಯಲ್ಲಿ ಬಹು ಕಠಿಣ. ಅವರನ್ನು ಇವರ ಹಾದಿಗೆ ಬರುವಂತೆ ನೋಡಿಕೊಳ್ಳುವುದು B2B ಸಂಶೋಧಕರಿಗೆ ಮತ್ತೊಂದು ಕೌಶಲದ ಅಗತ್ಯವಿದೆ. ಹೆಚ್ಚಿನ ವ್ಯವಹಾರ ಸಂಶೋಧನೆಯು ಭವಿಷ್ಯೋದ್ದೇಶದ ನಿರ್ಣಯಗಳನ್ನು ನೀಡುತ್ತವೆ. ಸಂಶೋಧನೆ ಗುರುತಿಸುವಿಕೆಯಲ್ಲಿ ಪ್ರಬಲವಾಗಿ ಬೇರೂರಿದ ಮತ್ತು ಗ್ರಾಹಕರಿಗೆ ಸ್ವೀಕಾರಾರ್ಹವಾದದ್ದನ್ನು ಅಭಿವೃದ್ಧಿಗೊಳಿಸುವ ಚಾತುರ್ಯಗಳಲ್ಲಿ ವ್ಯವಹಾರ ಸಂಶೋಧಕರು ಕೌಶಲ್ಯವನ್ನು ಹೊಂದಿರಬೇಕು ಎಂಬುದು ಇದರರ್ಥ.
B2B ವ್ಯಾಪಾರೋದ್ಯಮ ಸಂಶೋಧನೆಯನ್ನು ವಿಶಿಷ್ಟವಾಗಿಸುವ ಮತ್ತು ಗ್ರಾಹಕ ಮಾರುಕಟ್ಟೆಗೆ ವಿಭಿನ್ನವಾಗಿಸುವ ನಾಲ್ಕು ಅಂಶಗಳಿವೆ:


ವ್ಯಾಪಾರೋದ್ಯಮ ಸಂಶೋಧನೆಯು ಭಾರೀ ಸಂಖ್ಯೆಯ ಉದ್ಯೋಗಿಗಳಿರುವ, ಹೆಚ್ಚಿನ ಖರ್ಚು ವೆಚ್ಚವನ್ನು ಹೊಂದಿರುವ ಭಾರಿ ಸಂಘಟನೆಗಳಲ್ಲಿ ಮಾತ್ರ ಕಂಡುಬರುತ್ತದೆ ಎಂದೇನಿಲ್ಲ. ವ್ಯಾಪಾರೋದ್ಯಮ ಮಾಹಿತಿಯನ್ನು ಅವರ ಸ್ಥಾನ ಮತ್ತು ಸ್ಪರ್ಧಾ ಕಣದ ಸನ್ನಿವೇಶವನ್ನು ಅವಲೋಕಿಸುವ ಮ‌ೂಲಕ ಪಡೆಯಬಹುದು. ಪ್ರಬಲ ಮತ್ತು ಅಸ್ತಿತ್ವದಲ್ಲಿರುವ ಗ್ರಾಹಕರಿಂದ ಮಾಹಿತಿಯನ್ನು ಸಂಗ್ರಹಿಸಲು ಸಣ್ಣ ಪ್ರಮಾಣದ ಸಮೀಕ್ಷೆಗಳು ಮತ್ತು ಕೇಂದ್ರೀಕೃತ ಗುಂಪುಗಳು ಕಡಿಮೆ ಖರ್ಚಿನ ಮಾರ್ಗಗಳಾಗಿವೆ. ಹೆಚ್ಚಿನ ದ್ವಿತೀಯಕ ಮಾಹಿತಿಯು ಸಾರ್ವಜನಿಕರಿಗೆ ಗ್ರಂಥಾಲಯಗಳಲ್ಲಿ ಅಥವಾ ಇಂಟರ್ನೆಟ್‌ನಲ್ಲಿ ಲಭ್ಯವಿರುತ್ತದೆ ಹಾಗೂ ಅದನ್ನು ಸಣ್ಣ ವ್ಯವಹಾರವನ್ನುಳ್ಳ ಮಾಲೀಕರಿಗೂ ಮಾಹಿತಿ ಪಡೆಯುವುದು ಸಾಧ್ಯವಿದೆ.
ಈ ಕೆಳಗಿನ ಕೆಲವು ಹಂತಗಳು SME ಯಿಂದ ಮಾರುಕಟ್ಟೆಯನ್ನು ವಿಶ್ಲೇಷಿಸುತ್ತವೆ:


ಅಂತಾರಾಷ್ಟ್ರೀಯ ವ್ಯಾಪಾರೋದ್ಯಮ ಸಂಶೋಧನೆಯು ದೇಶೀಯ ಸಂಶೋಧನೆಯ ಮಾರ್ಗವನ್ನೇ ಅನುಸರಿಸುತ್ತದೆ, ಆದರೆ ಅದರಲ್ಲಿ ಕೆಲವು ಸಮಸ್ಯೆಗಳು ತಲೆಎತ್ತಬಹುದು. ಅಂತಾರಾಷ್ಟ್ರೀಯ ಮಾರುಕಟ್ಟೆಯಲ್ಲಿ ಭಿನ್ನ ಸಂಪ್ರದಾಯ ಮತ್ತು ಸಂಸ್ಕೃತಿಗಳಿಗೆ ಸೇರಿದ ಗ್ರಾಹಕರು ಒಂದೇ ಕಂಪೆನಿಯಿಂದ ವಿಭಿನ್ನ ನಿರೀಕ್ಷೆಗಳನ್ನು ಹೊಂದಿರಬಹುದು. ಇದರಲ್ಲಿ, ದ್ವಿತೀಯಕ ಮಾಹಿತಿಯನ್ನು ಬೇರೆ ಬೇರೆ ರಾಷ್ಟ್ರಗಳಿಂದ ಸಂಗ್ರಹಿಸಬೇಕು, ನಂತರ ಸೇರಿಸಬೇಕು ಅಥವಾ ಹೋಲಿಸಬೇಕು. ಇದು ಹೆಚ್ಚು ಸಮಯವನ್ನು ತೆಗೆದುಕೊಳ್ಳುವುದರ ಜೊತೆ ಗೊಂದಲವನ್ನೂ ಉಂಟು ಮಾಡುತ್ತದೆ. ಅಂತಾರಾಷ್ಟ್ರೀಯ ವ್ಯಾಪಾರೋದ್ಯಮ ಸಂಶೋಧನೆಯು ದ್ವಿತೀಯಕ ಮಾಹಿತಿಗಿಂತ ಹೆಚ್ಚಾಗಿ ಪ್ರಾಥಮಿಕ ಮಾಹಿತಿಯನ್ನು ಆಧರಿಸಿರುತ್ತದೆ. ಪ್ರಾಥಮಿಕ ಮಾಹಿತಿ ಸಂಗ್ರಹಿಸುವಿಕೆಯು ಭಾಷೆ, ಸಾಕ್ಷರತೆ ಮತ್ತು ಎಟುಕಲಾಗದ ತಂತ್ರಜ್ಞಾನಗಳಿಂದಾಗಿ ಅಡಚಣೆಗೊಳಗಾಗುತ್ತದೆ.

ವ್ಯಾಪಾರೋದ್ಯಮ ಸಂಶೋಧನಾ ಕೌಶಲಗಳು ರಾಜಕೀಯ ಮತದಾನ ಮತ್ತು ಸಾಮಾಜಿಕ ವಿಜ್ಞಾನ ಸಂಶೋಧನೆಯಲ್ಲಿ ಬಳಸಿದ ಚಾತುರ್ಯಗಳನ್ನು ಹೋಲುತ್ತವೆ. ಪರ್ಯಾಯ-ವಿಶ್ಲೇಷಣೆ ಯು ಹಲವಾರು ಅಧ್ಯಯನಗಳಿಂದ ಅಥವಾ ಅಧ್ಯಯನಗಳ ಅನೇಕ ಪ್ರಕಾರಗಳಿಂದ ಮಾಹಿತಿಯನ್ನು ಸಂಖ್ಯಾಶಾಸ್ತ್ರೀಯವಾಗಿ ಸಂಗ್ರಹಿಸುವ ವಿಧಾನ. ಪರಿಕಲ್ಪನೆ ಎಂದರೆ ಮನಸ್ಸಿನ ಅಸ್ಪಷ್ಟ ಚಿತ್ರಣಗಳನ್ನು ಅರ್ಥವತ್ತಾಗಿ ನಿರೂಪಿಸುವ ಓಂದು ಪರಿವನಾ ಪ್ರಕ್ರಿಯೆ. ಕಾರ್ಯಗತಗೊಳಿಸುವಿಕೆ - ಪರಿಕಲ್ಪನೆಗಳನ್ನು ಸಂಶೋಧಕರು ಅಳತೆ ಮಾಡಬಹುದಾದ ನಿರ್ದಿಷ್ಟ ವೀಕ್ಷಣಾ ಕಾರ್ಯವಾಗಿ ಬದಲಾಯಿಸುವ ಕ್ರಿಯೆ. ಖಚಿತತೆ ಯಾವುದೇ ನೀಡಿದ ಅಳತೆಯ ನಿಖರತೆಯನ್ನು ನಿರೂಪಿಸುತ್ತದೆ. ವಿಶ್ವಸನೀಯತೆ ಎಂದರೆ ಕಾರ್ಯಗತಗೊಳಿಸಿದ ವ್ಯವಸ್ಥೆಯನ್ನು ಪುನಃ ಅಳತೆ ಮಾಡಿದರೆ ಅದೇ ಫಲಿತಾಂಶವನ್ನು ನೀಡುತ್ತದೆ ಎಂಬ ಭರವಸೆ. ಕ್ರಮಬದ್ಧತೆ - ಒಂದು ಪರಿಮಾಣವು ಮಾಹಿತಿಯನ್ನು ಒದಗಿಸುವ ವ್ಯಾಪ್ತಿ, ಈ ಮಾಹಿತಿಯು ಕಾರ್ಯಗತಗೊಳಿಸಿದ ವ್ಯವಸ್ಥೆಯ ಅರ್ಥವನ್ನು ಅಧ್ಯಯನದಲ್ಲಿ ನಿರೂಪಿಸಿದ ಹಾಗೆ ಹೇಳುತ್ತದೆ. “ನಾವು ಅಳತೆ ಮಾಡಲು ಬಯಸಿರುವುದನ್ನೇ ಅಳೆಯುತ್ತಿದ್ದೇವೆಯೇ?” ಎಂದು ಇದು ಕೇಳುತ್ತದೆ. 


ಸಂಪೂರ್ಣ ಮಾರಾಟಗಾರಿಕೆ ಸಂಶೋಧನೆ ಯೋಜನೆಯನ್ನು ಆಂತರಿಕವಾಗಿ ಮಾಡಲಾಗದ ವ್ಯವಹಾರ ಸಂಸ್ಥೆಯು ಯೋಜನೆಯ ಒಂದು ಅಥವಾ ಅದಕ್ಕಿಂತ ಹೆಚ್ಚಿನ ಹಂತಗಳಿಗೆ ಒಂದು ಹೊರಗಿನ ಪೂರೈಕೆದಾರನನ್ನು ಆರಿಸಬೇಕು. ಸಂಸ್ಥೆಯು ವ್ಯಾಪಾರ ಪ್ರಕಟನೆಗಳು, ವೃತ್ತಿಪರ ಮಾರ್ಗದರ್ಶಕಗಳು ಮತ್ತು ಹೇಳಿಕೆಗಳಂತಹ ಮ‌ೂಲಗಳಿಂದ ಭವಿಷ್ಯದ ಪೂರೈಕೆದಾರರ ಪಟ್ಟಿಯನ್ನು ತಯಾರಿಸಬೇಕು. ಹೊರಗಿನ ಪೂರೈಕೆದಾರರನ್ನು ಆರಿಸಲು ನಿರ್ಣಾಯಕ ಅಂಶವನ್ನು ನಿರ್ಧರಿಸುವಾಗ, ವ್ಯವಹಾರ ಸಂಸ್ಥೆಯು ಹೊರಗಿನ ಮಾರಾಟಗಾರಿಕೆ ಸಂಶೋಧನಾ ಸಹಾಯವನ್ನು ಯಾಕೆ ಅರಸುತ್ತಿದೆ ಎಂಬುದನ್ನು ಕೇಳಿಕೊಳ್ಳಬೇಕು. ಉದಾಹರಣೆಗಾಗಿ, ಒಂದು ಯೋಜನೆಯನ್ನು ಪರೀಕ್ಷಿಸಬೇಕಾದ ಸಣ್ಣ ವ್ಯವಹಾರ ಸಂಸ್ಥೆಯು ಒಂದು ಹೊರಗಿನ ಮ‌ೂಲವನ್ನು ಬಳಸಿಕೊಳ್ಳುವುದನ್ನು ಆರ್ಥಿಕವಾಗಿ ಪರಿಣಾಮಕಾರಿ ಎಂದು ಕಂಡುಕೊಳ್ಳಬಹುದು. ಅಥವಾ ಯೋಜನೆಯ ಕೆಲವು ಹಂತಗಳನ್ನು ಕೈಗೊಳ್ಳುವ ಅಥವಾ ಸಂಘರ್ಷಣೆಯನ್ನುಳ್ಳ ರಾಜಕೀಯ ಆಸಕ್ತಿಯ ಸಮಸ್ಯೆಗಳನ್ನು ಪರಿಹರಿಸುವ ತಾಂತ್ರಿಕ ಪರಿಣತರನ್ನು ಹೊಂದಿರದ ಒಂದು ವ್ಯವಹಾರ ಸಂಸ್ಥೆಯು ಯೋಜನೆಗಾಗಿ ಹೊರ ಗುತ್ತಿಗೆ ನೀಡಬಹುದು. 
ಹೊರಗಿನ ಪೂರೈಕೆದಾರರನ್ನು ಆರಿಸುವ ನಿರ್ಣಾಯಕ ಅಂಶಗಳನ್ನು ಅಭಿವೃದ್ಧಿಪಡಿಸುವಾಗ, ವ್ಯವಹಾರ ಸಂಸ್ಥೆಯು ಕೆಲವು ಮ‌ೂಲಾಂಶಗಳನ್ನು ಗಮನದಲ್ಲಿಟ್ಟುಕೊಳ್ಳಬೇಕು. ಪೂರೈಕೆದಾರ ಗೌರವಾನ್ವಿತರೇ? ಅವರು ಯೋಜನೆಗಳನ್ನು ಸಿದ್ಧಪಡಿಸಿದಂತೆ ಸಕಾಲದಲ್ಲಿ ಪೂರ್ಣಗೊಳಿಸುತ್ತಾರೆಯೇ? ಅವರು ವೃತ್ತಿ ಸಂಹಿತೆಯ ಮಾನದಂಡಗಳಿಗೆ ಬದ್ಧರಾಗಿರಲು ಹೆಸರಾದವರೇ? ಅವರು ಸುಲಭವಾಗಿ ಹೊಂದಿಕೊಳ್ಳುವವರಾ? ಅವರ ಸಂಶೋಧನಾ ಯೋಜನೆಗಳು ಉತ್ತಮ ಗುಣಮಟ್ಟದ್ದಾಗಿವೆಯೇ?
ಪೂರೈಕೆದಾರರು ಯಾವ ರೀತಿಯ ಮತ್ತು ಎಷ್ಟು ಅನುಭವವನ್ನು ಹೊಂದಿದ್ದಾರೆ? ಸಂಸ್ಥೆ ಸಮಾನ ಯೋಜನೆಗಳ ಕಾರ್ಯಾನುಭವವನ್ನು ಹೊಂದಿದೆಯೇ? ಪೂರೈಕೆದಾರರ ಸಿಬ್ಬಂದಿ ವರ್ಗ ತಾಂತ್ರಿಕ ಮತ್ತು ತಾಂತ್ರಿಕೇತರ ಎರಡು ರೀತಿಯ ಪರಿಣತಿಯನ್ನೂ ಹೊಂದಿದೆಯೇ? ಕೆಲಸಕ್ಕೆ ನಿಯೋಜಿತರಾದ ಕಾರ್ಯಕರ್ತರು ತಾಂತ್ರಿಕ ಕೌಶಲ್ಯತೆಯೊಂದಿಗೆ ಗ್ರಾಹಕರ ಬೇಡಿಕೆಗಳಿಗೂ ಪ್ರತಿಸ್ಪಂದಿಸುತ್ತಾರೆಯೇ ಹಾಗೂ ಗ್ರಾಹಕರ ಸಂಶೋಧನಾ ಆಲೋಚನಾ ಸರಣಿಯನ್ನು ಹಂಚಿಕೊಳ್ಳುತ್ತಾರೆಯೇ? ಅವರು ಗ್ರಾಹಕರೊಂದಿಗೆ ಉತ್ತಮ ರೀತಿಯಲ್ಲಿ ಸಂವಹನ ಮಾಡಬಲ್ಲರೇ? 
ಅಗ್ಗದ ದರದ್ದೇ ಅತೀ ಉತ್ತಮ ಎಂಬುದು ಸದಾ ಕಾಲದ ಸಿದ್ಧಾಂತವಲ್ಲ. ಗುಣಮಟ್ಟ ಮತ್ತು ಬೆಲೆಯ ಆಧಾರದ ಮೇಲೆ ಸ್ಪರ್ಧಾತ್ಮಕ ದರಗಳನ್ನು ಪಡೆಯಬೇಕು ಮತ್ತು ಹೋಲಿಸಬೇಕು. ಯೋಜನೆಯನ್ನು ಆರಂಭಿಸುವ ಮೊದಲೇ ಲಿಖಿತ ಬಿಡ್ ಪಡೆಯುವುದು ಅಥವಾ ಒಪ್ಪಂದವನ್ನು ಮಾಡಿಕೊಳ್ಳುವುದು ಒಳ್ಳೆಯ ಅಭ್ಯಾಸ. ಮಾರಾಟಗಾರಿಕೆ ಸಂಶೋಧನೆ ಪೂರೈಕೆದಾರರ ಬಗೆಗಿನ ನಿರ್ಧಾರಗಳು ಇತರ ಆಡಳಿತ ನಿರ್ವಹಣಾ ನಿರ್ಣಯಗಳ ಹಾಗೆ ಸರಿಯಾದ ಮಾಹಿತಿಯನ್ನು ಆಧರಿಸಿರಬೇಕು. 

ವ್ಯಾಪಾರೋದ್ಯಮ ಸಂಶೋಧನೆಯಲ್ಲಿ ಕೆಲವು ಸ್ಥಾನಗಳು ಲಭ್ಯ ಇರುತ್ತವೆ - ವ್ಯಾಪಾರೋದ್ಯಮ ಸಂಶೋಧನೆಯ ಉಪಾಧ್ಯಕ್ಷ, ಸಂಶೋಧನೆ ನಿರ್ದೇಶಕ, ಸಂಶೋಧನೆಯ ಸಹಾಯಕ ನಿರ್ದೇಶಕ, ಯೋಜನೆ ನಿರ್ವಾಹಕ, ಕ್ಷೇತ್ರ ಕಾರ್ಯದ ನಿರ್ದೇಶಕ, ಸಂಖ್ಯಾಶಾಸ್ತ್ರಜ್ಞ/ಮಾಹಿತಿ ಸಂಗ್ರಹ ತಜ್ಞ, ಹಿರಿಯ ವಿಶ್ಲೇಷಕ, ಕಿರಿಯ ವಿಶ್ಲೇಷಕ ಮತ್ತು ಕಾರ್ಯಕಾರಿ ಮೇಲ್ವಿಚಾರಕ ಸ್ಥಾನಗಳು. 
ಪ್ರಥಮ ಪದವಿ ಪಡೆದ ಜನರಿಗೆ ವ್ಯಾಪಾರೋದ್ಯಮ ಸಂಶೋಧನೆಯಲ್ಲಿ ಹೆಚ್ಚಾಗಿ ದಾಖಲಾತಿ ಮಾಡಿಕೊಳ್ಳುವುದು ಕಾರ್ಯಕಾರಿ ಮೇಲ್ವಿಚಾರಕ ಸ್ಥಾನಕ್ಕೆ. ಇವರು ಕ್ಷೇತ್ರ ಕಾರ್ಯ, ಮಾಹಿತಿ ಸಂಗ್ರಹ ಮತ್ತು ಕೋಡಿಂಗ್ ಮೊದಲಾದ ಕಾರ್ಯಗಳ ಮೇಲ್ವಿಚಾರಣೆ ಮಾಡುವುದಕ್ಕೆ ಜವಾಬ್ದಾರರಾಗಿರುತ್ತಾರೆ ಹಾಗೂ ಪ್ರೋಗ್ರಾಮಿಂಗ್ ಮತ್ತು ಮಾಹಿತಿ ವಿಶ್ಲೇಷಣೆಯಲ್ಲಿಯ‌ೂ ತೊಡುಗುತ್ತಾರೆ. BBA ಪದವೀಧರರಿಗೆ ಹೆಚ್ಚಾಗಿ ನೋಂದಣಿ ಮಾಡುವ ಮತ್ತೊಂದು ಸ್ಥಾನವೆಂದರೆ ಸಹಾಯಕ ಯೋಜನಾ ಪ್ರಬಂಧಕ ಸ್ಥಾನ. ಸಹಾಯಕ ಯೋಜನೆ ಪ್ರಬಂಧಕನು ಪ್ರಶ್ನೆಗಳ ವಿನ್ಯಾಸವನ್ನು ಅರಿಯುತ್ತಾನೆ ಮತ್ತು ಸಹಾಯ ಮಾಡುತ್ತಾನೆ, ಕ್ಷೇತ್ರ ಸೂಚನೆಗಳನ್ನು ಪರೀಕ್ಷಿಸುತ್ತಾನೆ ಹಾಗೂ ಅಧ್ಯಯನಗಳು ತೆಗೆದುಕೊಳ್ಳುವ ಸಮಯ ಮತ್ತು ಮೌಲ್ಯಗಳ ಬಗ್ಗೆ ಮೇಲ್ವಿಚಾರಣೆ ನಡೆಸುತ್ತಾನೆ. ವ್ಯಾಪಾರೋದ್ಯಮ ಸಂಶೋಧನೆಯಲ್ಲಿ, ಸ್ನಾತಕೋತ್ತರ ಪದವೀಧರರಿಗೂ ಅವಕಾಶಗಳು ಹೆಚ್ಚಾಗಿ ಲಭಿಸುತ್ತಿವೆ. MBA ಅಥವಾ ತತ್ಸಮಾನ ಪದವಿ ಹೊಂದಿದವರನ್ನು ಯೋಜನಾ ಪ್ರಬಂಧಕ ಎಂದು ನೇಮಕ ಮಾಡಿಕೊಳ್ಳುವ ನಿರೀಕ್ಷೆ ಇದೆ.
ಕೆಲವು ವ್ಯವಹಾರ ಶಾಲೆಗಳು ಮಾಸ್ಟರ್ ಆಫ್ ಮಾರ್ಕೆಟಿಂಗ್‌ ರೀಸರ್ಚ್‌ ಪದವಿಗೂ ಅವಕಾಶ ನೀಡುತ್ತವೆ. ವಿಸ್ತೃತ ಸಂಶೋಧನಾ ಕ್ರಮಕ್ಕೆ ವೈಶಿಷ್ಟವಾಗಿ MMR ಪದವಿಯು ವಿದ್ಯಾರ್ಥಿಗಳನ್ನು ತಯಾರು ಮಾಡುತ್ತದೆ ಹಾಗೂ ಶಾಲಾಕೊಠಡಿ ಮತ್ತು ಕಾರ್ಯ ಕ್ಷೇತ್ರ - ಎರಡರಲ್ಲೂ ಕಲಿಕೆಗೆ ಇಂಬು ನೀಡುತ್ತದೆ.
ವ್ಯವಹಾರ ಸಂಸ್ಥೆಯಲ್ಲಿ ಸಂಶೋಧನೆ ವಿಶ್ಲೇಷಕ ಅಥವಾ ಸಂಶೋಧನೆ ವಿಶ್ಲೇಷಕ ಸ್ಥಾನಗಳಿಗೆ ವಿಶೇಷವಾಗಿ ನೇಮಕ ಮಾಡಿಕೊಳ್ಳಬಹುದು. ಕಿರಿಯ ವಿಶ್ಲೇಷಕರು ಮತ್ತು ಸಂಶೋಧನಾ ವಿಶ್ಲೇಷಕರು ನಿರ್ದಿಷ್ಟ ಉದ್ಯಮದ ಬಗ್ಗೆ ತಿಳಿಯುತ್ತಾರೆ ಹಾಗೂ ಹಿರಿಯ ಸಹೋದ್ಯೋಗಿಗಳಿಂದ, ಸಾಮಾನ್ಯವಾಗಿ ವ್ಯಾಪಾರೋದ್ಯಮದ ಸಂಶೋಧನಾ ಪ್ರಬಂಧಕರಿಂದ, ತರಬೇತಿ ಪಡೆಯುತ್ತಾರೆ. ಕಿರಿಯ ವಿಶ್ಲೇಷಕ ಸ್ಥಾನವು ಸಂಶೋಧನೆ ವಿಶ್ಲೇಷಕರ ಜವಾಬ್ದಾರಿಗಳಿಗಾಗಿ ವ್ಯಕ್ತಿಗಳನ್ನು ತಯಾರು ಮಾಡುವ ತರಬೇತು ಕ್ರಿಯೆಯನ್ನು ಮಾಡುತ್ತದೆ. ಅಲ್ಲದೆ ಇದು ಉತ್ಪನ್ನ ಪ್ರದರ್ಶನಕ್ಕಾಗಿ ಗುರಿಗಳನ್ನು ಅಭಿವೃದ್ಧಿಪಡಿಸಲು ಮಾರಾಟ ವಿಭಾಗ ಮತ್ತು ಮಾರಾಟ ತಂಡದೊಂದಿಗೆ ಸಮನ್ವಯ ಸಾಧಿಸಿಕೊಂಡು ಕೆಲಸ ಮಾಡುತ್ತದೆ. ಎಲ್ಲಾ ಮಾಹಿತಿಗಳ ನಿಖರತೆಯನ್ನು ಪರಿಶೀಲಿಸುವುದು, ಹೊಸ ಸಂಶೋಧನೆಯನ್ನು ಪ್ರಮಾಣೀಕರಿಸಿದ ಮಾದರಿಗಳೊಂದಿಗೆ ಹೋಲಿಸುವುದು ಹಾಗೂ ಮಾರುಕಟ್ಟೆ ಮುಂದಾಲೋಚನೆಗಾಗಿ ಪ್ರಾಥಮಿಕ ಮತ್ತು ದ್ವಿತೀಯಕ ಮಾಹಿತಿಯನ್ನು ವಿಶ್ಲೇಷಿಸುವುದು ಮೊದಲಾದ ಕಾರ್ಯಗಳಿಗೆ ಸಂಶೋಧನಾ ವಿಶ್ಲೇಷಕರು ಜವಾಬ್ದಾರರಾಗಿರುತ್ತಾರೆ.
ಈ ಹುದ್ದೆಗಳ ಹೆಸರೇ ಸೂಚಿಸುವಂತೆ, ವಿವಿಧ ರೀತಿಯ ಹಿನ್ನೆಲೆ ಮತ್ತು ಕೌಶಲಗಳನ್ನು ಹೊಂದಿರುವ ಜನರು ವ್ಯಾಪಾರೋದ್ಯಮ ಸಂಶೋಧನೆಗೆ ಅಗತ್ಯವಾಗಿದ್ದಾರೆ. ಅಂಕಿಅಂಶ ತಜ್ಞರಂತಹ ತಾಂತ್ರಿಕ ಪರಿಣತರು ಸಂಖ್ಯಾಶಾಸ್ತ್ರ ಮತ್ತು ದತ್ತಾಂಶ ವಿಶ್ಲೇಷಣೆಯಲ್ಲಿ ಪಳಗಿದಂಥ ಉತ್ತಮ ಹಿನ್ನೆಲೆಯನ್ನು ಹೊಂದಿರಬೇಕು. ಇತರರು ಕೆಲಸ ನಿರ್ವಹಿಸುವಂತೆ ಮೇಲ್ವಿಚಾರಣೆ ನಡೆಸುವಂಥ ಸಂಶೋಧನಾ ನಿರ್ದೇಶಕರು ಹಾಗೂ ಈ ಬಗೆಯ ಸ್ಥಾನಗಳು, ಹೆಚ್ಚಿನ ವಿಶೇಷ ಕೌಶಲಗಳ ಅವಶ್ಯಕತೆಯನ್ನು ಕೇಳುತ್ತದೆ. ವ್ಯಾಪಾರೋದ್ಯಮ ಸಂಶೋಧನಾ ಕ್ಷೇತ್ರದಲ್ಲಿ ಉದ್ಯೋಗಕ್ಕಾಗಿ, ವಿದ್ಯಾರ್ಥಿಗಳು ಸಾಮಾನ್ಯವಾಗಿ:

ವ್ಯಾಪಾರೋದ್ಯಮ ಸಂಶೋಧನೆಯಲ್ಲಿನ ಉದ್ಯೋಗಾವಕಾಶದ ಸೋಪಾನಗಳು: 





