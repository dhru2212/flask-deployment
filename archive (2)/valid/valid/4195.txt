ಲೆಕ್ಕ ಪರಿಶೋದನೆ ಎಂದರೆ : ಮೊಂಟಗೊಮರಿ ಅವರ ಪ್ರಕಾರ "ಯಾವುದೊಂದು ವ್ಯವಹಾರಿ ಸಂಸ್ಧೆ ಯು ಅಥವಾ ಇತರ ಸಂಸ್ಥೆ ಯ ಹಣಹಾಸಿನ ವ್ಯವಹಾರಗಳನ್ನು ಮತ್ತು ಅವುಗಳಿಂದ ಪರಿಣಾಮವನ್ನು ಕಂಡು ಹಿಡಿದು ಅವುಗಳ ಬಗ್ಗೆ ವರದಿ ಸಲ್ಲಿಸಲು ಆ ಸಂಸ್ಥೆ ಯ ಲೆಕ್ಕದ ಪತ್ರಗಳನ್ನು ಮತ್ತು ದಾಖಲೆ ಪತ್ರಗಳನ್ನು ಸುವ್ಯ ವಸ್ಥಿತವಾಗಿ ಪರಿಶೀಲುವುದೇ ಲೆಕ್ಕ ಪರಿಶೋದನೆಯಾಗಿದೆ.ಒಂದು ಹಣಕಾಸಿನ ವರ್ಷ  ಎಂಬುದು ಒಂದು ಅವಧಿಯಾಗಿದ್ದು, ವ್ಯವಹಾರಗಳು ಮತ್ತು ಇತರ ಸಂಘಟನೆಗಳಲ್ಲಿ ವಾರ್ಷಿಕ ಹಣಕಾಸಿನ ಲೆಕ್ಕಪಟ್ಟಿಗಳನ್ನು ಲೆಕ್ಕಾಚಾರ ಹಾಕುವುದಕ್ಕೆ ಸಂಬಂಧಿಸಿದಂತೆ ಅದನ್ನು ಬಳಸಲಾಗುತ್ತದೆ. ಅನೇಕ ಅಧಿಕಾರ ವ್ಯಾಪ್ತಿಗಳಲ್ಲಿ, ಲೆಕ್ಕಪತ್ರಗಾರಿಕೆ ಮತ್ತು ತೆರಿಗೆ ವಿಧಿಸುವಿಕೆಗೆ ಸಂಬಂಧಿಸಿದ ನಿಯಂತ್ರಕ ಕಾನೂನುಗಳಿಗೆ ಹನ್ನೆರಡು ತಿಂಗಳುಗಳಿಗೊಮ್ಮೆ ಇಂಥ ವರದಿಗಳ ಅಗತ್ಯವು ಕಂಡುಬರುತ್ತದೆಯಾದರೂ, ವರದಿಮಾಡಲ್ಪಟ್ಟ ಅವಧಿಯು ಒಂದು ಸಂವತ್ಸರದ ವರ್ಷವನ್ನು ಒಳಗೊಂಡಿರುತ್ತದೆ ಎಂದೇನೂ ಇಲ್ಲ. ವ್ಯವಹಾರಗಳು ಮತ್ತು ದೇಶಗಳ ನಡುವೆ ಹಣಕಾಸಿನ ವರ್ಷಗಳು ವ್ಯತ್ಯಾಸವಾಗುತ್ತವೆ. ಆದಾಯ ತೆರಿಗೆಯ ವರದಿಗಾರಿಕೆಗೆ ಸಂಬಂಧಿಸಿದಂತೆ ಬಳಕೆಯಾದ ವರ್ಷವನ್ನೂ ಸಹ ಹಣಕಾಸಿನ ವರ್ಷವು ಉಲ್ಲೇಖಿಸಬಹುದು.
ಇದರ ಜೊತೆಗೆ, ಅನೇಕ ಕಂಪನಿಗಳು ಕಂಡುಕೊಂಡಿರುವ ಪ್ರಕಾರ, ಹೋಲಿಕೆಯ ಉದ್ದೇಶಗಳಿಗೆ ಸಂಬಂಧಿಸಿದಂತೆ ಹಾಗೂ ಸ್ಥಳೀಯ ಶಾಸನವು ಅನುಮತಿಸುವ ವಾರದ ಅದೇ ದಿನದಂದು ಕಂಪನಿಗಳು ತಮ್ಮ ಹಣಕಾಸಿನ ವರ್ಷವನ್ನು ಯಾವಾಗಲೂ ಅಂತ್ಯಗೊಳಿಸಲೆಂದು ಕರಾರುವಾಕ್ಕಾದ ದಾಸ್ತಾನು ಸಮೀಕ್ಷೆಯನ್ನು ನಡೆಸುವುದಕ್ಕೆ ಸಂಬಂಧಿಸಿದಂತೆಯೂ ಇದು ಅನುಕೂಲಕರವಾಗಿದೆ. ಈ ರೀತಿಯಲ್ಲಿ, ಕೆಲವೊಂದು ಹಣಕಾಸಿನ ವರ್ಷಗಳು 52 ವಾರಗಳನ್ನು ಹೊಂದಿದ್ದರೆ, ಇನ್ನು ಕೆಲವು 53 ವಾರಗಳನ್ನು ಹೊಂದಿರುತ್ತವೆ. ಈ ವಿಧಾನವನ್ನು ಅಳವಡಿಸಿಕೊಂಡಿರುವ ಪ್ರಮುಖ ಸಂಸ್ಥೆಗಳಲ್ಲಿ ಸಿಸ್ಕೊ ಸಿಸ್ಟಮ್ಸ್‌ ಮತ್ತು ಟೆಸ್ಕೊ ಸೇರಿವೆ.
ಯುನೈಟೆಡ್‌ ಕಿಂಗ್‌ಡಂನಲ್ಲಿ, BT ಗ್ರಿಡ್‌ ಮತ್ತು ನ್ಯಾಷನಲ್‌ ಗ್ರಿಡ್‌‌‌ನಂಥ, ಹಿಂದೊಮ್ಮೆ ಸರ್ಕಾರ ಸ್ವಾಮ್ಯದಲ್ಲಿದ್ದ ಅನೇಕ ಪ್ರಮುಖ ಸಂಸ್ಥೆಗಳು ಸರ್ಕಾರದ ವಿತ್ತ ವರ್ಷದ ಬಳಕೆಯನ್ನು ಮುಂದುವರಿಸುತ್ತಿದ್ದು, ಇದು ಮಾರ್ಚ್‌‌ನ ಕೊನೆಯ ದಿನದಂದು ಅಂತ್ಯಗೊಳ್ಳುತ್ತದೆ; ಖಾಸಗೀಕರಣವಾದಂದಿನಿಂದ ಸದರಿ ಪರಿಪಾಠವನ್ನು ಬದಲಾಯಿಸಿಕೊಳ್ಳಲು ಈ ಕಂಪನಿಗಳು ಯಾವುದೇ ಕಾರಣವನ್ನು ಕಂಡುಕೊಂಡಿಲ್ಲವಾದ್ದರಿಂದ ಇದು ಹಾಗೆಯೇ ಮುಂದುವರೆದಿದೆ. 
ಅದೇನೇ ಇದ್ದರೂ, ಅಮೆರಿಕಾ ಸಂಯುಕ್ತ ಸಂಸ್ಥಾನಗಳಲ್ಲಿನ ಸಾರ್ವಜನಿಕವಾಗಿ ವ್ಯವಹಾರ ನಡೆಸುವ ಕಂಪನಿಗಳನ್ನು ಪರಿಗಣಿಸಿದಾಗ, ಅವುಗಳ ಪೈಕಿಯ ಸುಮಾರು 65%ನಷ್ಟು ಕಂಪನಿಗಳ ಹಣಕಾಸಿನ ವರ್ಷವು ಸಂವತ್ಸರ ವರ್ಷಕ್ಕೆ ತದ್ರೂಪಿಯಾಗಿದೆ; UK ಮತ್ತು ಉಳಿದೆಡೆಗಳಲ್ಲಿನ ಬಹುಪಾಲು ದೊಡ್ಡ ಸಂಸ್ಥೆಗಳಿಗೂ ಸಹ ಈ ಮಾತು ಅನ್ವಯಿಸುತ್ತದೆ.
ಅನೇಕ ವಿಶ್ವವಿದ್ಯಾಲಯಗಳು ಬೇಸಿಗೆಯ ಅವಧಿಯಲ್ಲಿ ಕೊನೆಗೊಳ್ಳುವ ಒಂದು ಹಣಕಾಸಿನ ವರ್ಷವನ್ನು ಹೊಂದಿವೆ; ಶಾಲಾ ವರ್ಷದೊಂದಿಗೆ ಹಣಕಾಸಿನ ವರ್ಷವನ್ನು ಸರಿಹೊಂದಿಸುವ ದೃಷ್ಟಿಯಿಂದ, ಮತ್ತು ಬೇಸಿಗೆಯ ತಿಂಗಳುಗಳ ಅವಧಿಯಲ್ಲಿ ಶಾಲೆಯು ಸಾಮಾನ್ಯವಾಗಿ ಕಡಿಮೆ ಚಟುವಟಿಕೆಯಿಂದ ಕೂಡಿರುತ್ತದೆಯಾದ್ದರಿಂದ, ಈ ಪರಿಪಾಠವನ್ನು ಅನುಸರಿಸಲಾಗುತ್ತದೆ. ಉತ್ತರಾರ್ಧಗೋಳದಲ್ಲಿ, ಇದು ಒಂದು ವರ್ಷದ ಜುಲೈ ತಿಂಗಳಿನಿಂದ ಮುಂದಿನ ವರ್ಷದ ಜೂನ್‌ವರೆಗೆ ಇರುತ್ತದೆ. ದಕ್ಷಿಣಾರ್ಧ ಗೋಳದಲ್ಲಿ, ಇದು ಒಂದು ಏಕ ಸಂವತ್ಸರ ವರ್ಷದ ಜನವರಿಯಿಂದ ಡಿಸೆಂಬರ್‌‌ವರೆಗೆ ಇರುತ್ತದೆ.
ಕೆಲವೊಂದು ಮಾಧ್ಯಮಗಳು/ಸಂವಹನ ಆಧರಿತ ಸಂಘಟನೆಗಳು ತಮ್ಮ ಹಣಕಾಸಿನ ವರ್ಷಕ್ಕೆ ಸಂಬಂಧಿಸಿದ ಆಧಾರವಾಗಿ, ಒಂದು ಪ್ರಸಾರದ ಸಂವತ್ಸರವನ್ನು ಬಳಕೆಮಾಡಿಕೊಳ್ಳುತ್ತವೆ.
ಕೆಲವೊಂದು ಅಧಿಕಾರ ವ್ಯಾಪ್ತಿಗಳಲ್ಲಿ, ಅದರಲ್ಲೂ ನಿರ್ದಿಷ್ಟವಾಗಿ ತೆರಿಗೆ ಒಟ್ಟುಗೂಡಿಸುವಿಕೆಗೆ ಅನುಮತಿ ನೀಡುವ ಪ್ರದೇಶಗಳಲ್ಲಿ, ವ್ಯವಹಾರಗಳ ಸಮೂಹವೊಂದರ ಭಾಗವಾಗಿರುವ ಕಂಪನಿಗಳು ಹೆಚ್ಚೂಕಮ್ಮಿ ಒಂದೇ ಆಗಿರುವ ಹಣಕಾಸಿನ ವರ್ಷವನ್ನು ಬಳಸುವುದು ಅಗತ್ಯವಾಗಿರುತ್ತದೆ ; ವಿಭಿನ್ನ ಹಣಕಾಸಿನ ವರ್ಷಗಳನ್ನು ಒಳಗೊಂಡಿರುವ ಘಟಕಗಳ ನಡುವಿನ ವ್ಯವಹಾರ ನಿರ್ವಹಣೆಗಳನ್ನು ಸರಿಹೊಂದಿಸುವುದಕ್ಕೆ ಸಂಬಂಧಿಸಿದಂತೆ ಇಲ್ಲಿ ನಮೂದುಗಳನ್ನು ಒಟ್ಟಗೂಡಿಸಲಾಗುತ್ತದೆಯಾದ್ದರಿಂದ, ಅದೇ ಸಂಪನ್ಮೂಲಗಳು ಒಂದಕ್ಕಿಂತ ಹೆಚ್ಚುಬಾರಿ ಲೆಕ್ಕಾಚಾರಕ್ಕೊಳಪಡುವುದಿಲ್ಲ ಅಥವಾ ಅವನ್ನು ಲೆಕ್ಕಕ್ಕೇ ತೆಗೆದುಕೊಳ್ಳಲಾಗುವುದಿಲ್ಲ.
ಆಸ್ಟ್ರೇಲಿಯಾದ ಸರ್ಕಾರದ ವಿತ್ತ ವರ್ಷವು ಜುಲೈ 1ರಂದು ಆರಂಭವಾಗಿ ಮುಂದಿನ ವರ್ಷದ ಜೂನ್‌ 30ರಂದು ಸಮಾಪ್ತಿಯಾಗುತ್ತದೆ. ವೈಯಕ್ತಿಕ ಆದಾಯ ತೆರಿಗೆ ಮತ್ತು ಒಕ್ಕೂಟದ ಆಯವ್ಯಯಕ್ಕೆ ಸಂಬಂಧಿಸಿಯೂ ಈ ಮಾತು ಅನ್ವಯವಾಗುತ್ತದೆ, ಹಾಗೂ ಬಹುತೇಕ ಕಂಪನಿಗಳು ಇದನ್ನು ತಮ್ಮದೇ ಸ್ವಂತದ ಪರಿಪಾಠದಂತೆ ಬಳಸುವುದು ಅಗತ್ಯವಾಗಿರುತ್ತದೆ.

ಪರಿಣಾಮಕ 1911:-ಹಣಕಾಸಿನ ವರ್ಷವು ಸಂವತ್ಸರ ವರ್ಷವಾಗಿದೆ 
ಕೆನಡಾ, ಹಾಂಗ್‌ ಕಾಂಗ್‌‌, ಮತ್ತು ಭಾರತದಲ್ಲಿ ಸರ್ಕಾರದ ವಿತ್ತ ವರ್ಷವು ಏಪ್ರಿಲ್‌‌ 1ರಿಂದ ಮಾರ್ಚ್‌ 31ರವರೆಗೆ ಅನ್ವಯವಾಗುತ್ತದೆ.
ಎಲ್ಲಾ ವ್ಯವಹಾರದ ಅಸ್ತಿತ್ವಗಳಿಗೆ ಸಂಬಂಧಿಸಿದಂತೆ ಹಣಕಾಸಿನ ವರ್ಷವು ಜನವರಿ 1ರಂದು ಆರಂಭವಾಗುತ್ತದೆ ಮತ್ತು ಸಂವತ್ಸರ ವರ್ಷದೊಂದಿಗೆ ಸುಸಂಗತವಾಗಿ ಡಿಸೆಂಬರ್‌‌ 31ರಂದು ಅಂತ್ಯಗೊಳ್ಳುತ್ತದೆ; ತೆರಿಗೆಯ ವರ್ಷ, ಶಾಸನಸಮ್ಮತವಾದ ವರ್ಷ, ಮತ್ತು ಯೋಜನಾ ವರ್ಷವನ್ನು ಹೊಂದಿಸುವ ದೃಷ್ಟಿಯಿಂದ ಅಲ್ಲಿ ಈ ಪರಿಪಾಠವನ್ನು ಅನುಸರಿಸಲಾಗುತ್ತದೆ.
ಈಜಿಪ್ಟ್‌ನ ಅರಬ್‌ ಗಣರಾಜ್ಯದಲ್ಲಿ, ಹಣಕಾಸಿನ ವರ್ಷವು ಜುಲೈ 1ರಂದು ಆರಂಭವಾಗುತ್ತದೆ ಮತ್ತು ಜೂನ್‌ 30ರಂದು ಸಮಾಪ್ತಿಯಾಗುತ್ತದೆ.
ಪರಿಣಾಮಕ 1911:-ಹಣಕಾಸಿನ ವರ್ಷವು ಸಂವತ್ಸರ ವರ್ಷವಾಗಿದೆ 
ಪರಿಣಾಮಕ 1911:-ಹಣಕಾಸಿನ ವರ್ಷವು ಏಪ್ರಿಲ್‌‌ 1ರಿಂದ ಮಾರ್ಚ್‌ 31ರವರೆಗೆ ಇರುತ್ತದೆ 
ಐರ್ಲೆಂಡ್‌ ದೇಶವೂ ಸಹ ಏಪ್ರಿಲ್‌‌ 5ರಂದು ಕೊನೆಗೊಳ್ಳುವ ವರ್ಷವನ್ನು 2001ರವರೆಗೂ ಬಳಸುತ್ತಿತ್ತು; ಆದರೆ ಸಂವತ್ಸರ ವರ್ಷದೊಂದಿಗೆ ಹೊಂದಿಸಲು ಹಣಕಾಸು ಸಚಿವ ಚಾರ್ಲೀ ಮೆಕ್‌ಕ್ರೀವಿಯಿಂದ ಬಂದ ಮನವಿಯ ಅನುಸಾರ, 2001ರಲ್ಲಿ ಇದನ್ನು ಬದಲಿಸಲಾಯಿತು .
ಪರಿಣಾಮಕ 1911:-ಹಣಕಾಸಿನ ವರ್ಷವು ಜುಲೈ 1ರಿಂದ ಜೂನ್‌ 30ರವರೆಗಿನ ಅವಧಿಯಾಗಿದೆ 
ಜಪಾನ್‌ ದೇಶದಲ್ಲಿ ಸರ್ಕಾರದ ವಿತ್ತ ವರ್ಷವು ಏಪ್ರಿಲ್‌‌ 1ರಿಂದ ಮಾರ್ಚ್‌ 31ರವರೆಗೆ ಇರುತ್ತದೆ. ಇಲ್ಲಿ ಹಣಕಾಸಿನ ವರ್ಷವು ಸಂವತ್ಸರ ವರ್ಷದಿಂದ ಪ್ರತಿನಿಧಿಸಲ್ಪಡುತ್ತದೆ ಹಾಗೂ ಹಣಕಾಸಿನ ವರ್ಷವು ಆರಂಭವಾಗುವ ಅವಧಿಯ ವರ್ಷದ ಅಂಕಿಯ ಕೊನೆಯಲ್ಲಿ ನೆಂಡೊ  ಎಂಬ ಪದವನ್ನು ಸೇರಿಸಲಾಗುತ್ತದೆ; ಉದಾಹರಣೆಗೆ, 2010ರ ಏಪ್ರಿಲ್‌‌ 1ರಿಂದ 2011ರ ಮಾರ್ಚ್‌ 31ರವರೆಗಿನ ಹಣಕಾಸಿನ ವರ್ಷವನ್ನು 2010-ನೆಂಡೊ ಎಂದು ಕರೆಯಲಾಗುತ್ತದೆ. 
ಜಪಾನ್‌ನ ಆದಾಯ ತೆರಿಗೆಯ ವರ್ಷವು ಜನವರಿ 1ರಿಂದ ಡಿಸೆಂಬರ್‌‌ 31ರವರೆಗೆ ಇರುತ್ತದೆಯಾದರೂ, ಸಂಸ್ಥೆಗಳದ್ದೇ ಆದ ಒಂದು-ವರ್ಷ ಅವಧಿಯ ಅನುಸಾರ ಸಾಂಸ್ಥಿಕ ತೆರಿಗೆಯನ್ನು ವಿಧಿಸಲಾಗುತ್ತದೆ.
ನ್ಯೂಜಿಲೆಂಡ್‌ ಸರ್ಕಾರದ ವಿತ್ತ ಮತ್ತು ಹಣಕಾಸಿನ ವರದಿಗಾರಿಕೆಯ ವರ್ಷವು ಜುಲೈ 1ರಂದು ಆರಂಭವಾಗುತ್ತದೆ ಹಾಗೂ ಮುಂದಿನ ವರ್ಷದ ಜೂನ್‌ 30ರಂದು ಸಮಾಪ್ತಿಯಾಗುತ್ತದೆ ಮತ್ತು ಇದು ಆಯವ್ಯಯಕ್ಕೆ ಅನ್ವಯಿಸುತ್ತದೆ. ಕಂಪನಿಯ ಮತ್ತು ವೈಯಕ್ತಿಕ ವಿತ್ತ ವರ್ಷವು ಏಪ್ರಿಲ್‌‌ 1ರಂದು ಆರಂಭವಾಗುತ್ತದೆ ಮತ್ತು ಮಾರ್ಚ್‌ 31ರಂದು ಸಮಾಪ್ತಿಯಾಗುತ್ತದೆ ಹಾಗೂ ಕಂಪನಿಯ ಮತ್ತು ವೈಯಕ್ತಿಕ ಆದಾಯ ತೆರಿಗೆಗೆ ಇದು ಅನ್ವಯಿಸುತ್ತದೆ.
ಪಾಕಿಸ್ತಾನ ಸರ್ಕಾರದ ಹಣಕಾಸಿನ ವರ್ಷವು ಹಿಂದಿನ ಸಂವತ್ಸರ ವರ್ಷದ ಜುಲೈ 1ರಂದು ಆರಂಭವಾಗುತ್ತದೆ ಮತ್ತು ಜೂನ್‌ 30ರಂದು ಸಮಾಪ್ತಿಯಾಗುತ್ತದೆ. ಖಾಸಗಿ ಕಂಪನಿಗಳು ತಮ್ಮದೇ ಆದ ಲೆಕ್ಕಪತ್ರಗಾರಿಕೆಯ ವರ್ಷವನ್ನು ಆಚರಿಸುವ ಸ್ವಾತಂತ್ರ್ಯವನ್ನು ಹೊಂದಿದ್ದು, ಇದು ಪಾಕಿಸ್ತಾನ ಸರ್ಕಾರದ ಹಣಕಾಸಿನ ವರ್ಷದ ರೀತಿಯಲ್ಲಿಯೇ ಇರಬೇಕೆಂದೇನೂ ಇಲ್ಲ.
ಪರಿಣಾಮಕ 1911:-ಹಣಕಾಸಿನ ವರ್ಷವು ಸಂವತ್ಸರ ವರ್ಷವಾಗಿದೆ 
ವ್ಯಕ್ತಿಗಳಿಗೆ ಸಂಬಂಧಿಸಿದ ಹಣಕಾಸಿನ ವರ್ಷವು ಜನವರಿ 1ರಿಂದ ಡಿಸೆಂಬರ್ 31ರವರೆಗೆ ಇರುತ್ತದೆ.
ವಿಶಿಷ್ಟವೆಂಬಂತೆ, ಸಂಘಟನೆಯೊಂದಕ್ಕೆ ಸಂಬಂಧಿಸಿದ ಹಣಕಾಸಿನ ವರ್ಷವು ಈ ಕೆಳಗಿನ ಪೈಕಿ ಒಂದಾಗಿರುತ್ತದೆ ಹೊಸ ವರ್ಷವು ಬೀಳುವುದರಿಂದಾಗಿ, ವೈಯಕ್ತಿಕ ತೆರಿಗೆ ಮತ್ತು ಪ್ರಯೋಜನಗಳಿಗೆ ಸಂಬಂಧಿಸಿದಂತೆ ಏಪ್ರಿಲ್‌‌ 5ರ ವರ್ಷಾಂತ್ಯವು ಹಳೆಯ ಚರ್ಚಿನ ಸಂವತ್ಸರವನ್ನು ಪ್ರತಿಬಿಂಬಿಸುತ್ತದೆ; 1752ರಲ್ಲಿ ಜೂಲಿಯನ್‌‌ ಸಂವತ್ಸರದಿಂದ ಗ್ರಿಗರಿ ಸಂವತ್ಸರಕ್ಕೆ ಗ್ರೇಟ್‌ ಬ್ರಿಟನ್‌ ಪರಿವರ್ತಿಸಿದಾಗ, "ತಪ್ಪಿಹೋದ" ಹನ್ನೊಂದು ದಿನಗಳಿಗೆ ಸಂಬಂಧಿಸಿದಂತೆ ಸಮಜಾಯಿಷಿ ದೊರೆಯಿತು ಕಾಯಿದೆಯ ಕಟ್ಟಳೆ 6ರ ಅಡಿಯಲ್ಲಿ 1752–3ರ ತೆರಿಗೆ ವರ್ಷವು 11 ದಿನಗಳವರೆಗೆ ವಿಸ್ತರಿಸಲ್ಪಟ್ಟಿತು. 1753ರಿಂದ ಮೊದಲ್ಗೊಂಡು 1799ರವರೆಗೆ, ಗ್ರೇಟ್‌ ಬ್ರಿಟನ್‌ನಲ್ಲಿನ ತೆರಿಗೆ ವರ್ಷವು ಏಪ್ರಿಲ್‌‌ 5ರಂದು ಪ್ರಾರಂಭವಾಯಿತು, ಮತ್ತು ಇದು ಮಾರ್ಚ್‌ 25ರ "ಹಳೆಯ ಶೈಲಿ"ಯ ಹೊಸ ವರ್ಷವಾಗಿತ್ತು. 1800ರಲ್ಲಿ ಕೈಬಿಡಲಾದ 12ನೇ ಜೂಲಿಯನ್‌‌ ಅಧಿಕ ದಿನವೊಂದು ತನ್ನ ಆರಂಭವನ್ನು ಏಪ್ರಿಲ್‌‌ 6ಕ್ಕೆ ಬದಲಾಯಿಸಿಕೊಂಡಿತು. 1900ರಲ್ಲಿ 13ನೇ ಜೂಲಿಯನ್‌‌ ಅಧಿಕ ದಿನವನ್ನು ಕೈಬಿಟ್ಟಾಗ, ಇದು ಬದಲಾವಣೆಗೊಳ್ಳಲಿಲ್ಲ; ಆದ್ದರಿಂದ ಯುನೈಟೆಡ್‌ ಕಿಂಗ್‌ಡಂನಲ್ಲಿ ವೈಯಕ್ತಿಕ ತೆರಿಗೆಯ ವರ್ಷವು ಈಗಲೂ ಏಪ್ರಿಲ್‌‌ 6 ಆಗಿದೆ.
U.S. ಸರ್ಕಾರದ ಹಣಕಾಸಿನ ವರ್ಷವು ಹಿಂದಿನ ಸಂವತ್ಸರ ವರ್ಷದ ಅಕ್ಟೋಬರ್‌ 1ರಂದು ಆರಂಭವಾಗುತ್ತದೆ ಮತ್ತು ಯಾವ ವರ್ಷದ ಅಂಕಿತವನ್ನು ಅದು ಹೊಂದಿದೆಯೋ ಅದರ ಸೆಪ್ಟೆಂಬರ್‌‌ 30ರಂದು ಅದು ಕೊನೆಗೊಳ್ಳುತ್ತದೆ. 1976ಕ್ಕೂ ಮುಂಚಿತವಾಗಿ, ಹಣಕಾಸಿನ ವರ್ಷವು ಜುಲೈ 1ರಂದು ಪ್ರಾರಂಭವಾಗುತ್ತಿತ್ತು ಮತ್ತು ಜೂನ್‌ 30ರಂದು ಅಂತ್ಯಗೊಳ್ಳುತ್ತಿತ್ತು. ಪ್ರತಿ ವರ್ಷವೂ ಆಯವ್ಯಯವೊಂದನ್ನು ಕೈಗೊಳ್ಳಲು ಸಮ್ಮೇಳನಕ್ಕೆ ಹೆಚ್ಚು ಸಮಯವನ್ನು ನೀಡುವ ಸಲುವಾಗಿ, 1974ರ ಸಮ್ಮೇಳನದ ಆಯವ್ಯಯ ಮತ್ತು ವಶಮಾಡಿಕೊಳ್ಳುವಿಕೆ ನಿಯಂತ್ರಣ ಕಾಯಿದೆಯು ಬದಲಾವಣೆಯನ್ನು ಗೊತ್ತುಪಡಿಸಿತು, ಮತ್ತು 1976ರ ಜುಲೈ 1ರಿಂದ 1976ರ ಸೆಪ್ಟೆಂಬರ್‌‌ 30ರವರೆಗಿನ "ರೂಪಾಂತರದ ತ್ರೈಮಾಸಿಕ"ಕ್ಕೆ ಸಂಬಂಧಿಸಿದಂತೆ ಅವಕಾಶಕಲ್ಪಿಸಿತು. ಮೇಲೆ ಉಲ್ಲೇಖಿಸಲಾಗಿರುವಂತೆ, ವ್ಯವಹಾರವೊಂದಕ್ಕೆ ಸಂಬಂಧಿಸಿದ ತೆರಿಗೆ ವರ್ಷವು, ಸದರಿ ವ್ಯವಹಾರವು ಆಯ್ಕೆ ಮಾಡಿಕೊಳ್ಳುವ ಹಣಕಾಸಿನ ವರ್ಷದ ಆಡಳಿತ-ನಿಯಂತ್ರಣಕ್ಕೆ ಒಳಗಾಗಿರುತ್ತದೆ.
ಉದಾಹರಣೆಗೆ, 2011ಕ್ಕೆ ಸಂಬಂಧಿಸಿದಂತೆ, ಅಮೆರಿಕಾ ಸಂಯುಕ್ತ ಸಂಸ್ಥಾನಗಳ ಸರ್ಕಾರದ ಹಣಕಾಸಿನ ವರ್ಷವು ಈ ಕೆಳಗಿನಂತಿರುತ್ತದೆ:
ವ್ಯಕ್ತಿಗಳು ಮತ್ತು ವ್ಯವಹಾರದ ಅಸ್ತಿತ್ವಗಳು ಆದಾಯ ತೆರಿಗೆಗಳ ಕುರಿತು ವರದಿ ಸಲ್ಲಿಸಿ ಪಾವತಿಸುವುದಕ್ಕೆ ಸಂಬಂಧಿಸಿದಂತೆ ಇರುವ ಹಣಕಾಸಿನ ವರ್ಷವು, ತೆರಿಗೆದಾರನ ತೆರಿಗೆ ವರ್ಷ ಅಥವಾ ತೆರಿಗೆ ವಿಧಿಸಬಹುದಾದ ವರ್ಷ ಎಂದು ಅನೇಕವೇಳೆ ಕರೆಯಲ್ಪಡುತ್ತದೆ. ಅನೇಕ ಅಧಿಕಾರ ವ್ಯಾಪ್ತಿಗಳಲ್ಲಿನ ತೆರಿಗೆದಾರರು ತಮ್ಮ ತೆರಿಗೆ ವರ್ಷವನ್ನು ಆಯ್ಕೆ ಮಾಡಿಕೊಳ್ಳಬಹುದು. ಒಕ್ಕೂಟ ದೇಶಗಳಲ್ಲಿ, ಸಂಸ್ಥಾನ/ಪ್ರಾಂತೀಯ/ಮಂಡಲಕ್ಕೆ ಸಂಬಂಧಿಸಿದ ತೆರಿಗೆ ವರ್ಷಗಳು ಒಕ್ಕೂಟದ ವರ್ಷದ ರೀತಿಯಲ್ಲಿಯೇ ಇರಬೇಕಾದುದು ಅತ್ಯಗತ್ಯವಾಗಿದೆ. ಸರಿಸುಮಾರಾಗಿ ಎಲ್ಲಾ ಅಧಿಕಾರ ವ್ಯಾಪ್ತಿಗಳ ಅಗತ್ಯದ ಅನುಸಾರ, ತೆರಿಗೆ ವರ್ಷವು 12 ತಿಂಗಳುಗಳು ಅಥವಾ 52/53 ವಾರಗಳಿಂದ ಕೂಡಿರಬೇಕಾಗುತ್ತದೆ. ಆದಾಗ್ಯೂ, ಮೊದಲ ವರ್ಷದಲ್ಲಿ ಅಥವಾ ತೆರಿಗೆ ವರ್ಷಗಳನ್ನು ಬದಲಿಸುವ ಸಂದರ್ಭದಲ್ಲಿ ಚಿಕ್ಕ ವರ್ಷಗಳಿಗೆ ಅನುಮತಿ ನೀಡಲಾಗುತ್ತದೆ.
ಬಹುತೇಕ ದೇಶಗಳಲ್ಲಿರುವ ವ್ಯವಸ್ಥೆಯ ಅನುಸಾರ, ಎಲ್ಲಾ ವ್ಯಕ್ತಿಗಳು ಸಂವತ್ಸರ ವರ್ಷದ ಆಧಾರದ ಮೇಲೆ ಆದಾಯ ತೆರಿಗೆಯನ್ನು ಪಾವತಿಸುವುದು ಅಗತ್ಯವಾಗಿರುತ್ತದೆ. ಗಮನಾರ್ಹವಾದ ವಿನಾಯಿತಿಗಳಲ್ಲಿ ಈ ಕೆಳಗಿನವು ಸೇರಿವೆ:
ಅನೇಕ ಅಧಿಕಾರ ವ್ಯಾಪ್ತಿಗಳ ಅಗತ್ಯದ ಅನುಸಾರ, ಹಣಕಾಸಿನ ವರದಿಗಾರಿಕೆಗೆ ಸಂಬಂಧಿಸಿದಂತಿರುವ ತೆರಿಗೆದಾರನ ಹಣಕಾಸಿನ ವರ್ಷಕ್ಕೆ ತೆರಿಗೆ ವರ್ಷವನ್ನು ಸರಿಹೊಂದಿಸಬೇಕಾಗುತ್ತದೆ. ಅಮೆರಿಕಾ ಸಂಯುಕ್ತ ಸಂಸ್ಥಾನವು ಇದಕ್ಕೊಂದು ಗಮನಾರ್ಹ ವಿನಾಯಿತಿಯಾಗಿದೆ: ಇಲ್ಲಿ ತೆರಿಗೆದಾರರು ಯಾವುದೇ ತೆರಿಗೆ ವರ್ಷವನ್ನು ಆಯ್ಕೆ ಮಾಡಿಕೊಳ್ಳಬಹುದಾದರೂ, ಇಂಥ ವರ್ಷಕ್ಕೆ ಸಂಬಂಧಿಸಿದಂತೆ ಪುಸ್ತಕಗಳು ಮತ್ತು ದಾಖಲೆಗಳನ್ನು ನಿರ್ವಹಿಸಬೇಕಾಗುತ್ತದೆ.
