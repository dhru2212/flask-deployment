ಇಸ್ಪೀಟೆಲೆ ಯು ದಪ್ಪ ಕಾಗದ, ತೆಳುವಾದ ರಟ್ಟು, ಅಥವಾ ತೆಳುವಾದ ಪ್ಲ್ಯಾಸ್ಟಿಕ್‌ನಿಂದ ವಿಶೇಷವಾಗಿ ಸಿದ್ಧಪಡಿಸಿದ ಚೂರು. ವಿವಿಧ ವಿನ್ಯಾಸಗಳಿಂದ ಚಿತ್ರಿತವಾಗಿದೆ ಮತ್ತು ಇಸ್ಪೀಟೆಲೆಯ ಆಟಗಳನ್ನು ಆಡಲು ಒಂದು ಕಟ್ಟಿನಂತೆ ಬಳಸಲಾಗುತ್ತದೆ. ಇಸ್ಪೀಟೆಲೆಗಳು ಕೈಯಲ್ಲಿ ಹಿಡಿಯಲು ಅನುಕೂಲವಾಗಲೆಂದು ಒಂದು ಮಾದರಿಯಲ್ಲಿ ಅಂಗೈನಷ್ಟು ಗಾತ್ರವಿರುತ್ತದೆ.ಇಸ್ಪೀಟೆಲೆಗಳ ಸಂಪೂರ್ಣ ಕಟ್ಟನ್ನು ಪ್ಯಾಕ್ ಅಥವಾ ಡೆಕ್ ಎಂದು ಕರೆಯಲಾಗುತ್ತದೆ. ಆಟದ ಸಂದರ್ಭದಲ್ಲಿ ಆಟಗಾರ ಒಂದು ಬಾರಿಗೆ ಹೊಂದಿರುವ ಇಸ್ಪೀಟೆಲೆಗಳ ಉಪಕಟ್ಟನ್ನು ಸಾಮಾನ್ಯವಾಗಿ ಹ್ಯಾಂಡ್ ಎಂದು ಕರೆಯಲಾಗುತ್ತದೆ. ಇಸ್ಪೀಟೆಲೆಗಳ ಕಟ್ಟನ್ನು ಇಸ್ಪೀಟಾಟದ ವಿವಿಧ ಬಗೆಯ ಆಟಗಳಲ್ಲಿ ಬಳಸಬಹುದು. ಇವುಗಳಲ್ಲಿ ಕೆಲವು ಜೂಜಾಟವನ್ನು ಒಳಗೊಂಡಿರುತ್ತವೆ. ಏಕೆಂದರೆ ಇಸ್ಪೀಟೆಲೆಗಳು ಪ್ರಮಾಣಕವಾಗಿರುತ್ತವೆ ಮತ್ತು ಸಾಮಾನ್ಯವಾಗಿ ದೊರೆಯುತ್ತವೆ. ಅಲ್ಲದೇ ಇವುಗಳನ್ನು ಜಾದೂ ತಂತ್ರಗಳು ಇಸ್ಪೀಟು ಕಣಿ, ಸಂಕೇತಿಕರಣ, ಬೋರ್ಡ್ ಆಟಗಳು ಅಥವಾ ಇಸ್ಪೀಟೆಲೆಗಳಿಂದ ಮನೆಕಟ್ಟುವ ಆಟದಂತಹ ಇತರ ಬಳಕೆಗಳಲ್ಲಿಯೂ ಅಳವಡಿಸಲಾಗುತ್ತದೆ.ಪ್ರತಿಯೊಂದು ಇಸ್ಪೀಟೆಲೆಯ ಮುಂಭಾಗವು ಡೆಕ್ ನಲ್ಲಿ ಒಂದು ಇಸ್ಪೀಟೆಲೆಯಿಂದ ಮತ್ತೊಂದನ್ನು ಪ್ರತ್ಯೇಕಗೊಳಿಸುವ ಗುರುತುಗಳನ್ನು ಒಳಗೊಂಡಿರುತ್ತದೆ ಹಾಗು ಆಡಲಿರುವ ಆಟದ ನಿಯಮಗಳ ಅನ್ವಯ ಅದರ ಬಳಕೆಯನ್ನು ನಿರ್ಧರಿಸುತ್ತದೆ. ಯಾವುದೇ ನಿರ್ದಿಷ್ಟ ಡೆಕ್‌ನಲ್ಲಿ ಪ್ರತಿಯೊಂದು ಇಸ್ಪೀಟೆಲೆಯ ಹಿಂಭಾಗ ಎಲ್ಲಾ ಇಸ್ಪೀಟೆಲೆಗಳಲ್ಲಿಯೂ ಒಂದೇ ತೆರನಾಗಿರುತ್ತದೆ ಹಾಗು ಸಾಮಾನ್ಯವಾಗಿ ಒಂದೇ ವಿಧವಾದ ಬಣ್ಣವನ್ನು ಅಥವಾ ನಿರ್ದಿಷ್ಟ ವಿನ್ಯಾಸವನ್ನು ಹೊಂದಿರುತ್ತದೆ. ಇಸ್ಪೀಟೆಲೆಗಳ ಹಿಂಭಾಗವನ್ನು ಕೆಲವೊಮ್ಮೆ ಜಾಹೀರಾತುಗಳಿಗಾಗಿ ಬಳಸಲಾಗುತ್ತದೆ. ಬಹುಪಾಲು ಆಟಗಳಿಗೆ ಇಸ್ಪೀಟೆಲೆಗಳನ್ನು ಡೆಕ್ ರೂಪದಲ್ಲಿ ಜೋಡಿಸಲಾಗಿರುತ್ತದೆ ಹಾಗು ಅವುಗಳ ಕ್ರಮವನ್ನು ಕಲಸುವ ಮೂಲಕ ಯಾದೃಚ್ಛಿಕೀಕರಣ ಮಾಡಲಾಗುತ್ತದೆ.
ಇಸ್ಪೀಟೆಲೆಗಳು, 9ನೇ ಶತಮಾನದ ಪೂರ್ವಾರ್ಧದಲ್ಲಿ ಚೀನಾದ ಟ್ಯಾಂಗ್ ರಾಜಮನೆತನದ ಆಳ್ವಿಕೆಯ ಕಾಲದಲ್ಲಿ ರಾಜಕುಮಾರಿಯ ಬಂಧುಗಳು "ಎಲೆ ಆಟವನ್ನು" ಆಡುವ ಸಂದರ್ಭದಲ್ಲಿ ಕಾಣಿಸಿಕೊಂಡವು. ಟ್ಯಾಂಗ್ ರಾಜಮನೆತನದ ಸು E ಎಂಬ ಲೇಖಕ ತಿಳಿಸಿರುವ ಪ್ರಕಾರ, ಟ್ಯಾಂಗ್‌ನ ಇಜಾಂಗ್ ಚಕ್ರವರ್ತಿ ಯ ಮಗಳಾದ ರಾಜಕುಮಾರಿ ಟಾಂಗ್ ಚಾಂಗ್, ವೈ ಕುಲದ ಸದಸ್ಯರೊಂದಿಗೆ ಕಾಲವನ್ನು ಕಳೆಯಲು ಎಲೆ ಆಟವನ್ನು ಆಡುತ್ತಿದ್ದಳು . ಸಾಂಗ್ ರಾಜಮನೆತನ ದ ವಿದ್ವಾಂಸನಾದ ಉಯಂಗ್ ಶಿಯು ಟ್ಯಾಂಗ್ ರಾಜಮನೆತನದ ಮಧ್ಯಾವಧಿಯಲ್ಲಿ ಇಸ್ಪೀಟೆಲೆಯ ಆಟಗಳು ಅಸ್ತಿತ್ವದಲ್ಲಿತ್ತು ಹಾಗು ಬರೆಯುವ ಸಾಧನವಾಗಿ ಕಾಗದದ ಸುರುಳಿಗಳ ಬದಲಿಗೆ ಹಾಳೆಗಳು ಅಥವಾ ಪುಟಗಳ ಬಳಕೆಯ ಏಕಕಾಲದ ಅಭಿವೃದ್ಧಿಯೊಂದಿಗೆ ಇವುಗಳ ಆವಿಷ್ಕಾರವಾಯಿತು ಎಂದು ತಿಳಿಸಿದ್ದಾರೆ. ಯೆಜಿ ಗೆಕ್ಸಿ ಎಂದು ಕರೆಯಲಾಗುವ ಪುಸ್ತಕವನ್ನು ಟ್ಯಾಂಗ್ ಯುಗಕ್ಕೆ ಸೇರಿದ ಮಹಿಳೆ ಬರೆದಿದ್ದಾಳೆ. ತರುವಾಯದ ರಾಜಮನೆತನಗಳ ಚೀನೀ ಬರಹಗಾರರು ಈ ಕುರಿತು ವಿಮರ್ಶೆ ಮಾಡಿದ್ದಾರೆ. ಪ್ರಾಚೀನ ಚೀನಾದ "ಹಣದ ಕಾರ್ಡ್ ಗಳು" ನಾಲ್ಕು "ಸೂಟ್"ಗಳನ್ನು ಹೊಂದಿರುತ್ತದೆ: ನಾಣ್ಯಗಳು, ನಾಣ್ಯಗಳ ಶ್ರೇಣಿ, ಮಿರಿಯಡ್ಸ್, ದಹಲಾ ಅಥವಾ ಹತ್ತು ಮಿರಿಯಡ್‌ಗಳು ಭಾವಲಿಪಿಗಳ ಮೂಲಕ ಇವನ್ನು ಪ್ರತಿನಿಧಿಸಲಾಗುತ್ತದೆ. ಮೊದಲನೆಯ ಮೂರು ಸೂಟ್‌ಗಳಲ್ಲಿ 2–9 ಸಂಖ್ಯೆಗಳು ಮತ್ತು "ಟೆನ್ಸ್ ಆಫ್ ಮಿರಿಯಡ್‌"ನಲ್ಲಿ 1 -9 ಸಂಖ್ಯೆಗಳಿರುತ್ತವೆ. ಮೊದಲ ಇಸ್ಪೀಟೆಲೆಗಳು ವಾಸ್ತವ ಪೇಪರ್ ಕರೆನ್ಸಿಯಾಗಿತ್ತೆಂದು ವಿಲ್ಕಿನ್‌ಸನ್ ಹೇಳುತ್ತಾರೆ. ಅವು ಟ್ರೇಡಿಂಗ್ ಕಾರ್ಡ್ ಆಟಗಳ ರೀತಿಯಲ್ಲಿ ಆಟವಾಡುವುದಕ್ಕೆ ಮತ್ತು ಬಾಜಿ ಕಟ್ಟುವ ಆಟ ಹೀಗೆ ಎರಡೂ ಆಟಗಳಿಗೆ ಸಾಧನಗಳಾಗಿತ್ತು. ಆಧುನಿಕ ಮಹಜಾಂಗ್ ಟೈಲ್ಸ್ ಗಳ ಮೇಲಿರುವ ವಿನ್ಯಾಸವು ಹಿಂದಿನ ಇಸ್ಪೀಟೆಲೆಗಳಿಂದ ವಿಕಸಿಸಿದ ವಿನ್ಯಾಸಗಳಾಗಿವೆ. ಆದರೂ ಹಿಂದೆ ಮುದ್ರಿಸಲಾದ ಇಸ್ಪೀಟೆಲೆಗಳ ಮೊದಲನೆಯ ಡೆಕ್ ಚೀನದ ಡಾಮಿನೊ ಡೆಕ್ . ಈ ಇಸ್ಪೀಟೆಲೆಗಳಲ್ಲಿ ನಾವು ಜೋಡಿ ಪಗಡೆಗಳ ಎಲ್ಲ 21ಸಂಯೋಜನೆಗಳನ್ನು ನೋಡಬಹುದು. 11ನೇ ಶತಮಾನದಲ್ಲಿ ಸಂಪಾದಿಸಲಾದ ಕುಯಿ-ತೆನ್-ಲು ಎಂಬ ಚೀನೀ ಪುಸ್ತಕದಲ್ಲಿ ಮೊದಲು ಮುದ್ರಿತ ಪುಸ್ತಕಕ್ಕೆ ಸಮಕಾಲಿಕವಾಗಿ ಡಾಮೀನೊಸ್ ಇಸ್ಪೀಟೆಲೆಗಳನ್ನು ಟ್ಯಾಂಗ್ ರಾಜಮನೆತನದ ಸಂದರ್ಭದಲ್ಲಿಯೇ ಮುದ್ರಿಸಲಾಗಿದೆ ಎಂದು ನಮಗೆ ತಿಳಿಯುತ್ತದೆ. ಪಾಯ್ ಎಂಬ ಚೀನೀ ಪದವನ್ನು ಕಾಗದ ಇಸ್ಪೀಟೆಲೆಗಳು ಮತ್ತು ಆಟದ ಬಿಲ್ಲೆಗಳು ಎರಡನ್ನೂ ವಿವರಿಸಲು ಬಳಸಲಾಗುತ್ತದೆ. 
14ನೇ ಶತಮಾನದ ಉತ್ತರಾರ್ಧದ ಮೊದಲು ಯುರೋಪ್ ನಲ್ಲಿ ಇಸ್ಪೀಟೆಲೆಗಳು ಇದ್ದವು ಎಂದು ಅರ್ಥಕೊಡುವ ಪುರಾವೆಗಳು ವ್ಯಾಪಕವಾಗಿ ಸುಳ್ಳು ಪುರಾವೆಗಳೆಂದು ಪರಿಗಣಿಸಲ್ಪಟ್ಟಿವೆ: ವೋರ್‌ಸೆಸ್ಟರ್ ಮಂಡಳಿಯ 38 ನೇ ಶಾಸನವನ್ನು ಸಾಮಾನ್ಯವಾಗಿ ಇಸ್ಪೀಟೆಲೆಗಳ ಸಾಕ್ಷ್ಯವಾಗಿ ಉಲ್ಲೇಖಿಸಲಾಗಿದೆ. ಇಸ್ಪೀಟೆಲೆಗಳು 13 ನೇ ಶತಮಾನದ ಮಧ್ಯಾವಧಿಯಲ್ಲಿಯೇ ಇಂಗ್ಲೆಂಡ್ ಗೆ ಪರಿಚಿತವಾಗಿದ್ದವು ಎನ್ನುವುದಕ್ಕೆ ಇದು ಸಾಕ್ಷ್ಯ ಒದಗಿಸುತ್ತದೆ. ಆದರೆ ಅಲ್ಲಿ ಪ್ರಸ್ತಾಪಿಸಲಾಗಿರುವ ಡಿ ರೆಗೆ ಎಟ್ ರೆಜಿನಾ ಆಟಗಳು ಬಹುತೇಕ ಚೆಸ್ ಆಟವಿರಬಹುದೆಂದು ಈಗ ಭಾವಿಸಲಾಗಿದೆ.11 ನೇ ಶತಮಾನದ ಜವಳಿಯ ಹಿನ್ನೆಲೆಯಲ್ಲಿ ಹಾರ್ಟ್ಸ್,ಕ್ಲಬ್ಸ್,ಡೈಮಂಡ್ಸ್ ಮತ್ತು ಸ್ಪೇಡ್ಸ್ ಚಿತ್ರಗಳನ್ನು ಕಾಣಬಹುದು. ಇದು ಕಾನ್ ಸ್ಟ್ಯಾಂಟಿನೋಪಲ್ ನಲ್ಲಿ ನಿರ್ಮಿಸಿದ ಬಿಷಪ್ ಗುನ್ಥರ್ ಶವಚ್ಛಾದನ ಎಂದು ಹೆಸರಾಯಿತು. ಈಗ ಇದು ಬ್ಯಾಮ್ ಬರ್ಗ್‌ನ ಮುಖ್ಯಚರ್ಚ್‌ನಲ್ಲಿದೆ.1278 ರ ಪೂರ್ವಾರ್ಧದಲ್ಲಿಯೇ ಇಸ್ಪೀಟೆಲೆಗಳು ಯುರೋಪ್ ನಲ್ಲಿ ಸಾಮಾನ್ಯವಾಗಿ ತಿಳಿದಿದ್ದ ಪಕ್ಷದಲ್ಲಿ ಪೆಟ್ರಿಯಾರ್ಕ್ ಆಟವನ್ನು ನಿರೂಪಿಸುವ ತನ್ನ ಕೃತಿDe remediis utriusque fortunae ಯಲ್ಲಿ ಒಮ್ಮೆಯೂ ಇದರ ಬಗ್ಗೆ ಪ್ರಸ್ತಾಪ ಮಾಡಿಲ್ಲ.ನೇಪಲ್ಸ್ ನ ಲೂಯಿಸ್ II ರಾಜನಿಗಾಗಿ ನಿರ್ಮಿಸಲಾದ, ರಾಜನ ಜತೆ ಆಸ್ಥಾನಿಕರು ಇಸ್ಪೀಟು ಆಡುವ ಸೂಕ್ಷ್ಮ ಚಿತ್ರಕಲೆಯನ್ನು ರೋಮನ್ ಡು ರಾಯ್ ಮೆಲಿಯಡಸ್ ಡೆ ಲಿಯೋನಾಯ್ಸ್ ನಲ್ಲಿ ಕಾಣಬಹುದು.ಇಸ್ಪೀಟೆಲೆಗಳು 14 ನೇ ಶತಮಾನದ ಉತ್ತರಾರ್ಧದಲ್ಲಿ ಬಹುಶಃ ಈಜಿಪ್ಟ್‌ನ ಮಾಮುಲಕ್ ನಿಂದ ಮೊದಲಿಗೆ ಯುರೋಪ್‌ಗೆ ಪ್ರವೇಶ ಮಾಡಿತು. ಈ ಇಸ್ಪೀಟೆಲೆಗಳ ಸೂಟ್‌ಗಳು ಮತ್ತು ಸಾಂಪ್ರದಾಯಿಕ ಇಟಲಿ, ಸ್ಪೇನ್ ಮತ್ತು ಪೋರ್ಚುಗೀಸ್ ಡೆಕ್‌ಗಳಲ್ಲಿ ಈಗಲೂ ಬಳಸುವ ಸೂಟ್‌ಗಳಿಗೆ ಹೋಲಿಕೆಯಾಗುತ್ತವೆ. ಸ್ವಿಜರ್ಲೆಂಡ್‌ನ ಬರ್ನ್‌ನಲ್ಲಿ 1367ರಲ್ಲಿ ಇವುಗಳ ಬಳಕೆಯನ್ನು ನಿಷೇಧಿಸಿದ ಬಗ್ಗೆ ಪ್ರಥಮ ದಾಖಲೆಯ ಸಾಕ್ಷ್ಯ ಸಿಗುತ್ತದೆ. ಯುರೋಪ್ ನಲ್ಲಿ ಇಸ್ಪೀಟೆಲೆಗಳ ವ್ಯಾಪಕವಾದ ಬಳಕೆ 1377 ನಂತರದ ದಿನಗಳಲ್ಲಿ ಖಚಿತವಾಗಿ ಕಂಡುಬಂದಿದೆ.ಮ್ಯಾಮಲೂಕ್ ಡೆಕ್ ನಾಲ್ಕು "ಸೂಟ್"ಗಳನ್ನು ಹೊಂದಿರುವ 52 ಇಸ್ಪೀಟೆಲೆ ಗಳನ್ನು ಒಳಗೊಂಡಿರುತ್ತದೆ: ಪೋಲೋ ದಾಂಡುಗಳು, ನಾಣ್ಯಗಳು, ಕತ್ತಿಗಳು ಮತ್ತು ಕಪ್‌ಗಳು. ಪ್ರತಿಯೊಂದು ಸೂಟ್ 10ಚಿಹ್ನೆಗಳಿರುವ ಎಲೆಗಳು ಮತ್ತು ಮಾಲಿಕ್  ನೈಬ್ ಮಾಲಿಕ್ ಮತ್ತು ಥಾನಿ ನೈಬ್ ಮಾಲಿಕ್ ನಂತಹ ಚಿತ್ರವಿರುವ ಮೂರು "ದರ್ಬಾರು ಎಲೆಗಳನ್ನು" ಒಳಗೊಂಡಿರುತ್ತದೆ. ಮ್ಯಾಮಲೂಕ್ ದರ್ಬಾರು ಎಲೆಗಳು ಅಮೂರ್ತ ವಿನ್ಯಾಸಗಳನ್ನು ತೋರಿಸುತ್ತವೆ. ಮನುಷ್ಯರ ಚಿತ್ರವನ್ನು ಹೊಂದಿರದಿದ್ದರೂ ಅವು ಮಿಲಿಟರಿ ಆಧಿಕಾರಿಗಳ ಹೆಸರನ್ನು ಒಳಗೊಂಡಿರುತ್ತವೆ.ಮ್ಯಾಮಲೂಕ್ ಇಸ್ಪೀಟೆಲೆಗಳ ಸಂಪೂರ್ಣ ಪ್ಯಾಕ್ ಅನ್ನು ಲಿಯೋ ಮೆಯರ್ ಎಂಬುವವನು 1939 ರಲ್ಲಿ ಇಸ್ತನ್ ಬುಲ್ ನ ಟಾಪ್ಕಪಿ ಅರಮನೆಯಲ್ಲಿ ಶೋಧಿಸಿದನು. ನಿರ್ದಿಷ್ಟವಾದ ಈ ಸಂಪೂರ್ಣ ಪ್ಯಾಕ್ 1400 ನೇ ಇಸವಿಗಿಂತ ಮೊದಲು ತಯಾರಿಸಲಾಗಿಲ್ಲ. ಆದರೆ ಸಂಪೂರ್ಣ ಡೆಕ್ 12 ನೇ ಅಥವಾ 13 ನೇ ಶತಮಾನಕ್ಕೆ ಸೇರಿದ್ದೆಂದು ಹೇಳಲಾದ ಖಾಸಗಿ ಸಂಗ್ರಹದ ಚೂರಿನೊಂದಿಗೆ ಸಾಮ್ಯತೆಯನ್ನು ಹೊಂದಿತ್ತು. ಆಟಕ್ಕೆ ಸಂಬಂಧಿಸಿದಂತೆ ಇದು ಸಂಪೂರ್ಣವಾದ ಡೆಕ್ ಅಲ್ಲ. ಆದರೆ ಮೂರು ಪ್ಯಾಕ್‌ಗಳ ಒಂದೇ ಶೈಲಿಯ ಎಲೆಗಳನ್ನು ಹೊಂದಿತ್ತುಗಾಂಜಿಫಾ ಆಟಕ್ಕೆ ಬಳಸುವ ಭಾರತೀಯ ಎಲೆಗಳ ವಿನ್ಯಾಸದ ಮೇಲೆ ಈ ಎಲೆಗಳು ಪ್ರಭಾವ ಬೀರಿವೆಯೆ ಅಥವಾ ಈ ಎಲೆಗಳ ಮೇಲೆ ಭಾರತೀಯ ಎಲೆಗಳು ಪ್ರಭಾವ ಬೀರಿವೆಯೆ ಎಂಬುದು ತಿಳಿದಿಲ್ಲ. ಭಾರತೀಯ ಎಲೆಗಳು ಅನೇಕ ವಿಭಿನ್ನ ಗುಣಲಕ್ಷಣಗಳನ್ನು ಹೊಂದಿವೆ: ಅವುಗಳು ವೃತ್ತಾಕಾರದಲ್ಲಿದ್ದು ಸಾಮಾನ್ಯವಾಗಿ ಕೈಯಿಂದ ಚಿತ್ರಿತವಾಗಿದ್ದು, ಸಂಕೀರ್ಣವಾದ ವಿನ್ಯಾಸವನ್ನು ಹೊಂದಿರುತ್ತವೆ. ಅಲ್ಲದೇ ನಾಲ್ಕು ಸೂಟ್‌‌ಗಳಿಗಿಂತ ಹೆಚ್ಚು ಸೂಟ್‌ಗಳನ್ನು ಒಳಗೊಂಡಿರುತ್ತವೆ, ಬೆಲ್ಸ್, ಲೀವ್ಸ್, ಮತ್ತು ಅಕಾರ್ನ್ಸ್ ಪ್ರಮಾಣಬದ್ಧ ಸೂಟ್ ಗಳಾದವಲ್ಲದೇ, ಈ ಡೆಕ್ ಗಳನ್ನು ಪೂರ್ವ ಮತ್ತು ಆಗ್ನೇಯ ಜರ್ಮನ್ ನಲ್ಲಿ ಆಡುವ ಸ್ಕೇಟ್, ಸ್ಕಾಫ್ ಕೊಪ್ಫ್, ಡೊಪೆಲ್ ಕೊಪ್ಫ್, ಮತ್ತು ಇತರ ಆಟಗಳಲ್ಲಿ ಇನ್ನೂ ಕೂಡ ಬಳಸಲಾಗುತ್ತಿದೆ. 15 ನೇ ಶತಮಾನದ ಇಟಾಲಿಯನ್ ಮತ್ತು ಸ್ಪ್ಯಾನಿಷ್ ಇಸ್ಪೀಟೆಲೆಗಳಲ್ಲಿ ಕತ್ತಿ, ದಂಡ, ಕಪ್‌ಗಳು ಮತ್ತು ನಾಣ್ಯಗಳನ್ನು ಬಳಸಲಾಗಿದೆ. ಟ್ಯಾರೊ 15 ನೇ ಶತಮಾನದಲ್ಲಿ ಇಟಲಿಯಲ್ಲಿ ಆವಿಷ್ಕರಿಸಲಾಗಿದ್ದು, ಹೆಚ್ಚುವರಿ ತುರುಫೆಲೆಯನ್ನು ಒಳಗೊಂಡಿದೆ. ಈಗ ಪ್ರಪಂಚದ ಬಹುಪಾಲು ಭಾಗಗಳಲ್ಲಿ ಬಳಸುತ್ತಿರುವ ನಾಲ್ಕು ಸೂಟ್‌ಗಳೆಂದರೆ ಫ್ರಾನ್ಸ್ ನಲ್ಲಿ 1480ರಲ್ಲಿ ಹುಟ್ಟಿದಸ್ಪೇಡ್ಸ್, ಹಾರ್ಟ್ಸ್, ಡೈಮಂಡ್ಸ್, ಮತ್ತು ಕ್ಲಬ್ಸ್ ಎಲೆಗಳಾಗಿವೆ. ಟ್ರೆಫಲ್ ಬಹುಶಃ ಓಕ್ ಮರದ ಎಲೆಗಳಿಂದ ನಕಲು ಮಾಡಿರಬಹುದು ಹಾಗು ಪಿಕ್ ಜರ್ಮನ್ ಸೂಟ್‌ಗಳ ಎಲೆಚಿತ್ರದಿಂದ ತೆಗೆದುಕೊಂಡಿರಬಹುದು. ಆದರೂ "ಪೀಕ್" ಮತ್ತು "ಸ್ಪೇಡ್" ನ ಹೆಸರುಗಳು, ಇಟಲಿ ಸೂಟ್‌ಗಳ ಕತ್ತಿಯಿಂದ ಹುಟ್ಟಿರಬಹುದು. ಇಂಗ್ಲೆಂಡ್ ನಲ್ಲಿ ಅಂತಿಮವಾಗಿ ಫ್ರೆಂಚ್ ಸೂಟ್ ಗಳನ್ನು ಬಳಸಿದರೂ ಕೂಡ ಪ್ರಾಚೀನ ಡೆಕ್ಗಳು ಇಟಾಲಿಯನ್ ಸೂಟ್ ಗಳನ್ನು ಹೊಂದಿದ್ದವು. 15 ನೇ ಶತಮಾನದಲ್ಲಿಯೂ ಕೂಡ ಯುರೋಪಿಯನ್ನರು ಯುರೋಪ್ ನ ರಾಜಮನೆತನವನ್ನು ಮತ್ತು ಸೇವಕರನ್ನು ಪ್ರತಿನಿಧಿಸಲು ದರ್ಬಾರು ಇಸ್ಪೀಟೆಲೆಗಳನ್ನು ಮೂಲತಃ "ರಾಜ""ಷೆವಲಿಯರ್" ಮತ್ತು "ನೇವ್ "ಆಗಿ ಬದಲಿಸಿದರು. 1440 ರ ದಶಕದಲ್ಲಿ ಜರ್ಮನ್ ಪ್ಯಾಕ್‌ನ ಎರಡು ಸೂಟ್‌ಗಳಲ್ಲಿ ರಾಜರ ಬದಲಿಗೆ ರಾಣಿಯರು ಅಧಿಕ ಮೌಲ್ಯದ ಇಸ್ಪೀಟೆಲೆಯಾಗಿ ಸ್ಥಾನ ಪಡೆದರು. ಐವತ್ತಾರು ಎಲೆಗಳ ಡೆಕ್ ಒಳಗೊಂಡಿರುವ ರಾಜ, ರಾಣಿ, ನೈಟ್ ಮತ್ತು ವ್ಯಾಲೆಟ್‌ಗಳುಸಾಮಾನ್ಯವಾಗಿವೆ.ಫ್ರಾನ್ಸ್‌ನಲ್ಲಿ ರೂಯೆನ್ ಉತ್ಪಾದನಾ ಕೇಂದ್ರದಲ್ಲಿ 16ನೇ ಶತಮಾನದಲ್ಲಿ ವಿನ್ಯಾಸಗೊಳಿಸಿದ ಕೋರ್ಟ್ ಕಾರ್ಡ್‌ಗಳು ಇಂಗ್ಲೆಂಡ್‌ನಲ್ಲಿ ಪ್ರಮಾಣಕ ವಿನ್ಯಾಸವಾಯಿತು. ಫ್ರಾನ್ಸ್‌ನಲ್ಲಿ ಪ್ಯಾರಿಸ್ ವಿನ್ಯಾಸವು ಪ್ರಮಾಣಕ ವಿನ್ಯಾಸವಾಯಿತು. ಅನಂತರ ಪ್ಯಾರಿಸ್ ಮತ್ತು ರೊಯನೈಸ್ ದರ್ಬಾರ್ ಎಲೆಗಳಿಗೆ ಐತಿಹಾಸಿಕ ಮತ್ತು ಪೌರಾಣಿಕ ನಾಯಕ ಮತ್ತು ನಾಯಕಿಯರ ಹೆಸರಿಡಲಾಯಿತು. ಪ್ಯಾರಿಸ್ ನ ಹೆಸರುಗಳು ಹಾಗು ರೊಯನೈಸ್ ವಿನ್ಯಾಸದ ಎಲೆಗಳು ಕೂಡ ಆಧುನಿಕ ಬಳಕೆಯಲ್ಲಿ ಅತ್ಯಂತ ಸಾಮಾನ್ಯವಾದವು. 
ಜ್ಯೂಲಿಯಸ್‌ ಸೀಸರ್‌
ಹೆಕ್ಟರ್‌
thumb|upright|1895 ರ ವ್ಯಾನಿಟಿ ಫೇರ್ ಡೆಕ್ ನಿಂದ ಪರಿವರ್ತನೆ ಇಸ್ಪೀಟೆಲೆಗಳು
ಪ್ರಾಚೀನ ಆಟಗಳಲ್ಲಿ ಅವರ ಸೂಟ್ ಗಳಲೆಲ್ಲ ರಾಜನ ಎಲೆಗಳೆ ಯಾವಾಗಲು ಅತ್ಯಂತ ಮೌಲ್ಯದ್ದಾಗಿರುತ್ತಿದ್ದವು. ಆದರೂ ಈಗ ಎಕ್ಕ ಎಂದು ಕರೆಲಾಗುತ್ತಿರುವ ಸಾಮಾನ್ಯವಾಗಿ ಕಡಿಮೆ ಮೌಲ್ಯದ ಎಲೆಗೆ 14 ನೇ ಶತಮಾನದ ಉತ್ತರಾರ್ಧದ ಪ್ರಾರಂಭದಲ್ಲಿ ವಿಶೇಷ ಮಹತ್ವ ನೀಡಲಾಯಿತು. ಈ ಕಾರಣದಿಂದಾಗಿ ಕೆಲವೊಮ್ಮೆ ಇದು ಅಧಿಕ ಬೆಲೆಯ ಎಲೆ ಮತ್ತು ಎರಡು ಅಥವಾ ಡ್ಯೂಸ್ ಕನಿಷ್ಠ ಎಲೆಯಾಗುತ್ತಿತ್ತು. ಈ ಪರಿಕಲ್ಪನೆಯನ್ನು ಫ್ರೆಂಚ್ ಕ್ರಾಂತಿಯಿಂದಾಗಿ 18 ನೇ ಶತಮಾನದ ಉತ್ತರಾರ್ಧದಲ್ಲಿ ಇನ್ನಷ್ಟು ತೀವ್ರಗೊಳಿಸಲಾಯಿತು. ರಾಜಮನೆತನದ ಎದುರಿಗೆ ಬಲಾಢ್ಯರಾಗುತ್ತಿರುವ ಕೆಳವರ್ಗದ ಜನರ ಸಂಕೇತವಾಗಿ "ಎಕ್ಕವನ್ನು ಶ್ರೇಷ್ಠ"ವಾಗಿಸಿ ಆಟವಾಡಲು ಪ್ರಾರಂಭಿಸಲಾಯಿತು. "ಎಕ್ಕ" ಎಂಬ ಪದವು ಆಂಗ್ಲೋ-ನಾರ್ಮನ್ ಭಾಷೆಯ ದಾಳಬೀಸು ಎಂಬ ಪದದಿಂದ ಹುಟ್ಟಿದೆ.. ಇದು ಸ್ವತಃ ಲ್ಯಾಟಿನ್ ಆಸ್‌ ನಿಂದ ಹುಟ್ಟಿದೆ. ಮತ್ತೊಂದು ಪಗಡೆಯಾಡುವ ಪದವಾದ, ಟ್ರೇ ,ವನ್ನು ಕೆಲವೊಮ್ಮೆ ಇಸ್ಪೀಟೆಲೆಯ ಆಟದಲ್ಲಿ ತೋರಿಸಲಾಗುತ್ತದೆ. ಮೂಲೆ ಮತ್ತು ತುದಿಯ ಸೂಚಿಗಳು ಒಂದು ಕೈನಲ್ಲಿ ಬೀಸಣಿಗೆಯ ರೀತಿಯಲ್ಲಿ ಇಸ್ಪೀಟೆಲೆಗಳನ್ನು ಹಿಡಿಯಲು ಅನುಕೂಲ ಕಲ್ಪಿಸುತ್ತದೆ. ಇನ್ ಫೈರೆರನಿಂದ ಮುದ್ರಿತವಾಗಿರುವ ಲ್ಯಾಟಿನ್ ಸೂಟ್ ಗಳನ್ನು ಹೊಂದಿ ಪರಿಚಿತವಾಗಿರುವ ಎಲೆಗಳ ಮೊದಲನೆಯ ಪ್ಯಾಕ್ ಡೆಕ್ ಎನ್ನಲಾಗಿದ್ದು, 1693ರ ಕಾಲಮಾನದ್ದಾಗಿದೆ.,ಆದರೆ 18ನೇ ಶತಮಾನದ ಕೊನೆಯಲ್ಲಿ ಮಾತ್ರ ಸಾಮಾನ್ಯವಾಗಿ ಬಳಸಲಾಯಿತು. ಆಂಗ್ಲೊ-ಅಮೆರಿಕನ್ ಡೆಕ್‌ನಲ್ಲಿರುವ ಸೂಚಿಗಳನ್ನು 1875ರಿಂದ ಬಳಸಲಾಯಿತು. ನ್ಯೂಯಾರ್ಕ್ ಕನ್ಸೋಲಿಡೇಟೆಡ್ ಕಾರ್ಡ್ ಕಂಪೆನಿ ಸ್ವೀಜರ್ಸ್ ಎಲೆಗಳಿಗೆ ಸ್ವಾಮ್ಯಹಕ್ಕು ಪಡೆಯಿತು, ಇದು ದೊಡ್ಡ ಮಟ್ಟದಲ್ಲಿ ಹರಡಿದ ಸೂಚಿಗಳಿರುವ ಮೊದಲ ಇಸ್ಪೀಟೆಲೆಗಳಾಗಿವೆ. ಅದೇನೇ ಆದರೂ ಈ ನಾವೀನ್ಯದೊಂದಿಗೆ ಹೊರಬಂದ ಮೊದಲನೆಯ ಡೆಕ್ ಸಾಲ್ಡೀಯ ಸ್ವಾಮ್ಯಹಕ್ಕು ಆಗಿದ್ದು, ಇದನ್ನು 1864 ರಲ್ಲಿ ಸ್ಯಾಮ್ಯುಲ್ ಹಾರ್ಟ್ ಮುದ್ರಿಸಿದರು.ಈ ಸಮಯದ ಮೊದಲು ಇಂಗ್ಲೀಷ್ ಡೆಕ್ ನಲ್ಲಿದ್ದ ಅತ್ಯಂತ ಕೆಳಮಟ್ಟದ ದರ್ಬಾರ್ ಎಲೆಯನ್ನು ಅಧಿಕೃತವಾಗಿ ನೇವ್ ಎಂದು ಕರೆಯಲಾಗುತ್ತಿತ್ತು. ಆದರೆ ಇದರ ಸಂಕ್ಷಿಪ್ತ ಪದ ಆಗಿದ್ದು, ರಾಜ ನ ಸಂಕ್ಷಿಪ್ತ ಪದವಾದ ಯೊಂದಿಗೆ ಹೆಚ್ಚಾಗಿ ಹೋಲಿಕೆಯಾಗುತ್ತಿದ್ದ ಕಾರಣ ಈ ಪದವನ್ನು ಸೂಚಿಗಳಿಗೆ ಸರಿಯಾಗಿ ಬದಲಾಯಿಸಲಾಗಲಿಲ್ಲ. ಆದರೂ 1600ರ ದಶಕದಿಂದ ಜ್ಯಾಕಿಗೆ ಆಗಾಗ್ಗೆ ಜಾಕ್ ಎಂದು ಕರೆಯಲಾಯಿತು. ಇದನ್ನು ಇಂಗ್ಲೀಷ್ ರೆನೈಸಾನ್ಸ್ ಇಸ್ಪೀಟೆಲೆಯ ಆಟದ ಆಲ್ ಫೋರ್ಸ್ ನಿಂದ ಎರವಲು ಪಡೆದುಕೊಳ್ಳಲಾಗಿದೆ. ಇದರಲ್ಲಿ ತುರುಫೆಲೆಯ ನೇವ್‌ಗೆ ಈ ಹೆಸರಿರುತ್ತದೆ. ಆಲ್ ಫೋರ್ಸ್ ಅನ್ನು ಕೆಳವರ್ಗದವರ ಆಟವೆಂದು ಪರಿಗಣಿಸಲಾಗಿತ್ತು. ಆದ್ದರಿಂದ ಒಂದು ಕಾಲದಲ್ಲಿ ಜಾಕ್ ಪದದ ಬಳಕೆಯನ್ನು ಕೀಳುರೀತಿಯಲ್ಲಿ ನೋಡಲಾಗುತ್ತಿತ್ತು. ಆದರೂ ಸೂಚಿಗಳ ಬಳಕೆ ಇಂಗ್ಲೀಷ್ ಡೆಕ್ ಗಳಲ್ಲಿ ಅಧಿಕೃತವಾಗಿ ಜ್ಯಾಕ್ ಪದದ ಬದಲಿಗೆ ಜಾಕ್ ಎಂಬ ಔಪಚಾರಿಕ ಬದಲಾವಣೆಗೆ ಪ್ರೋತ್ಸಾಹಿಸಿತು. ಇಂಗ್ಲೀಷೇತರ ಭಾಷೆಗಳ ಡೆಕ್ ಗಳಲ್ಲಿ ಈ ರೀತಿಯ ವಿವಾದ ಕಂಡುಬರಲಿಲ್ಲ; ಉದಾಹರಣೆಗೆ ಫ್ರೆಂಚ್ ಟ್ಯಾರೊ ಡೆಕ್ ಅದರ ಕೆಳಮಟ್ಟದ ದರ್ಬಾರ್ ಎಲೆಗಳಿಗೆ ವ್ಯಾಲೆಟ್ ಎಂದು ಹೆಸರಿಸುತ್ತದೆ. ಇದು ನೈಟ್ ಕಾರ್ಡ್‌ಗೆ ಅನುಚರನಾಗಿದ್ದು,ರಾಣಿ ಎಲೆಯ ಜತೆ ರಾಜನ ಎಲೆ ಇರುತ್ತದೆ.ತಲೆಕೆಳಗಾದ ದರ್ಬಾರು ಇಸ್ಪೀಟೆಲೆಗಳ ನಾವೀನ್ಯತೆಯು ಇದನ್ನು ಅನುಸರಿಸಿತು. 1745 ರಲ್ಲಿ ಈ ನಾವೀನ್ಯತೆಯು ಅಜೆನ್ ನ ಫ್ರೆಂಚ್ ತಯಾರಕನದು ಎನ್ನಲಾಯಿತು. ಆದರೆ ಇಸ್ಪೀಟೆಲೆಗಳ ವಿನ್ಯಾಸವನ್ನು ನಿಯಂತ್ರಿಸುವ ಫ್ರೆಂಚ್ ಸರ್ಕಾರ ಈ ನಾವೀನ್ಯತೆಯೊಂದಿಗೆ ಇಸ್ಪೀಟೆಲೆಗಳ ಮುದ್ರಣದ ಮೇಲೆ ನಿಷೇಧ ಹೇರಿತು. 18 ನೇ ಶತಮಾನದ ಉತ್ತರಾರ್ಧದಲ್ಲಿ ಮಧ್ಯ ಯುರೋಪ್ ನಲ್ಲಿ ಇಟಲಿಯಲ್ಲಿ ಮತ್ತು ಸ್ಪ್ಯೇನ್ ನಲ್ಲಿ ಈ ನಾವೀನ್ಯತೆಯನ್ನು ಸ್ವೀಕರಿಸಲಾಯಿತು. ಗ್ರೇಟ್ ಬ್ರಿಟನ್ ನಲ್ಲಿ 1799 ರಲ್ಲಿ ಎಡ್ ಮಂಡ್ ಲುಡ್ ಲೊ ಮತ್ತು ಅನ್ನ ವಿಲ್ಕಾಕ್ಸ್ ತಲೆಕೆಳಗಾಗಿರುವ ದರ್ಬಾರ್ಎಲೆಗಳ ಡೆಕ್ ನ ಸ್ವಾಮ್ಯಹಕ್ಕನ್ನು ಪಡೆದರು. 1802 ರಲ್ಲಿ ಥಾಮಸ್ ವೀಲರ್ ಎಂಬುವವನು ಈ ವಿನ್ಯಾಸದೊಂದಿಗೆ ಆಂಗ್ಲೋ ಅಮೇರಿಕನ್ ಪ್ಯಾಕ್ ಮುದ್ರಿಸಿದನು. ತಲೆಕೆಳಗಾದ ದರ್ಬಾರ್ ಎಲೆಗಳು ಆಟಗಾರರು ಎಲೆಯ ಬಲಭಾಗ ಮೇಲೆ ಬರುವಂತೆ ಅದನ್ನು ತಲೆಕೆಳಗಾಗಿ ತಿರುಗಿಸಲು ಪ್ರಚೋದನೆ ನೀಡುವುದಿಲ್ಲ ಎಂದರ್ಥ. ಇದಕ್ಕೆ ಮುಂಚೆ, ಆಟಗಾರ ಎಲೆಯನ್ನು ತಲೆಕೆಳಗೆ ಮಾಡಿದಾಗ, ಇನ್ನಿತರ ಆಟಗಾರರಿಗೆ ಅವನ ಕೈಯಲ್ಲಿರುವ ಎಲೆಯ ಬಗ್ಗೆ ಸುಳಿವು ಸಿಗುವ ಸಾಧ್ಯತೆಯಿತ್ತು. ಈ ನಾವೀನ್ಯತೆಗೆ ಹಿಂದೆ ಇದ್ದ ಸಂಪೂರ್ಣ ಉದ್ದದ ದರ್ಬಾರ್ ಎಲೆಗಳ ವಿನ್ಯಾಸದ ಕೆಲವು ಅಂಶಗಳನ್ನು ಬಿಟ್ಟುಬಿಡುವ ಅಗತ್ಯವಿದೆ.ರಾಜರ ರಾಣಿಯರ ಮತ್ತು ಜ್ಯಾಕ್‌ಗಳ ಸಾಂಪ್ರದಾಯಿಕ ವಿನ್ಯಾಸಗಳು ಫ್ರೆಂಚ್ ಕ್ರಾಂತಿಯ ಸಂದರ್ಭದಲ್ಲಿ ವಿಮೋಚನೆಯ, ಸಮಾನತೆಯ, ಬ್ರಾತೃತ್ವವನ್ನು ಸಂಕೇತಿಸುವ ವಿನ್ಯಾಸಗಳಾದವು. 1793 ರ ಮತ್ತು 1794 ರ ನಡುವಿನ ಫ್ರೆಂಚ್ ನ ಸುಧಾರಣಾವಾದಿ ಸರ್ಕಾರಗಳು ಹಳೆಯ ಆಡಳಿತವನ್ನು ಉರುಳಿಸುತ್ತಿರುವಂತೆ ಸ್ವತಃ ತಮ್ಮನ್ನು ಕಂಡುಕೊಂಡರು. ಉತ್ತಮ ಕ್ರಾಂತಿಕಾರಿ ರಾಜರು ಅಥವಾ ರಾಣಿಯರ ಜತೆ ಆಡದೇ, ಕ್ರಾಂತಿಯ ಆದರ್ಶಗಳ ಜತೆ ಆಡಿದರು. ಇದು ಅಂತಿಮವಾಗಿ ನೆಪೋಲಿಯನ್ ನ ಆಳ್ವಿಕೆಯೊಡನೆ 1805 ರಲ್ಲಿ ಬದಲಾಯಿತು. ಜೋಕರ್ ಅಮೇರಿಕದ ಆವಿಷ್ಕಾರವಾಗಿದೆ. ಇದನ್ನು ಯೂಕರ್ ಆಟದ ಸಲುವಾಗಿ ವಿನ್ಯಾಸಗೊಳಿಸಲಾಯಿತು.ಇದು ಅಮೇರಿಕಾದ ಕ್ರಾಂತಿಕಾರಿ ಯುದ್ಧದ ಸ್ವಲ್ಪ ಕಾಲದ ನಂತರ ಯುರೋಪ್ ನಿಂದ ಅಮೇರಿಕಾದವರೆಗೂ ಹರಡಿತು ಹಾಗೂ 1800 ರ ಹೊತ್ತಿಗೆ ಅತ್ಯಂತ ಜನಪ್ರಿಯವಾಯಿತು. ಯೂಕರ್ ಆಟದಲ್ಲಿ,ಅತ್ಯಧಿಕ ಮೌಲ್ಯದ ಟ್ರಂಪ್ ಕಾರ್ಡ್ ಟ್ರಂಪ್‌ಸೂಟ್‌ನ ಜಾಕ್, ಇದನ್ನು ಬಲ ಬೋವರ್ ಎಂದು ಕರೆಯುತ್ತಾರೆ.ಎರಡನೇ ಅತ್ಯಧಿಕ ಮೌಲ್ಯದ ಟ್ರಂಪ್ ಎಡ ಬೋವರ್, ಟ್ರಂಪ್ಸ್ ರೀತಿಯಲ್ಲಿ ಒಂದೇ ಬಣ್ಣದ ಸೂಟ್‌ನ ಜಾಕ್. ಜೋಕರ್‌ನ್ನು 1870ರಲ್ಲಿ ಮೂರನೇ ಟ್ರಂಪ್ ಬೆಸ್ಟ್ ಬೋವರ್‌ ಆಗಿ ಶೋಧಿಸಲಾಯಿತು. ಇದು ಇತರೆ ಎರಡು ಬೋವರ್‌ಗಳಿಗಿಂತ ಹೆಚ್ಚಿನ ಶ್ರೇಯ ಪಡೆಯಿತು. ಈ ಎಲೆಯ ಹೆಸರನ್ನು ಯೂಕರ್ ನ ವಿಭಿನ್ನ ಹೆಸರಾದ ಜುಕರ್ ನಿಂದ ತೆಗೆದುಕೊಳ್ಳಲಾಗಿದೆ ಎಂದು ನಂಬಲಾಗಿದೆ. 19 ನೇಯ ಶತಮಾನದಲ್ಲಿ ಟ್ರಾನ್ಸ್ ಫರ್ಮೇಷನ್ ಇಸ್ಪೀಟೆಲೆಎಂದು ಕರೆಯಲಾದ ಒಂದು ಬಗೆಯ ಇಸ್ಪೀಟೆಲೆ ಯುರೋಪ್ ನಲ್ಲಿ ಮತ್ತು ಅಮೇರಿಕಾದಲ್ಲಿ ಜನಪ್ರಿಯವಾಯಿತು. ಒಬ್ಬ ಕಲಾವಿದ ಮುಖರಹಿತ ಎಲೆಗಳ ಚುಕ್ಕೆಯನ್ನು ಕಲಾತ್ಮಕ ವಿನ್ಯಾಸದಲ್ಲಿ ಈ ಇಸ್ಪೀಟೆಲೆಗಳಲ್ಲಿ ಸಂಯೋಜಿಸುತ್ತಾನೆ. 
ಜನಪ್ರಿಯ ಐತಿಹ್ಯಗಳು ಇಸ್ಪೀಟೆಲೆಗಳ ಡೆಕ್ ನ ಜೋಡಣೆ ಧಾರ್ಮಿಕ, ಅಬೌತಿಕ ಅಥವಾ ಖಾಗೋಳಿಕ ಪ್ರಾಮುಖ್ಯತೆಯನ್ನು ಹೊಂದಿವೆ ಎಂದು ಹೇಳುತ್ತವೆ. 
ಇಂದು ಬಳಸಲಾಗುತ್ತಿರುವ ಐವತ್ತೆರೆಡು ಇಸ್ಪೀಟೆಲೆಗಳ್ಳುಳ್ಳ ಪ್ರಾರಂಭಿಕ ಡೆಕ್ ಡೈಮಂಡ್, ಸ್ಪೇಡ್ಸ್,ಹಾರ್ಟ್, ಕ್ಲಬ್ಸ್ ಎಂಬ ಪ್ರತಿ ನಾಲ್ಕು ಫ್ರೆಂಚ್ ಸೂಟ್ ಗಳ ಹದಿಮೂರು ಸ್ಥಾನಗಳನ್ನು ಒಳಗೊಂಡಿದೆ. ಜೊತೆಯಲ್ಲಿ ತಲೆಕೆಳಗು ಮಾಡಬಹುದಾದ ರೊಯನೈಸ್ "ದರ್ಬಾರ್ ಎಲೆ" ಅಥವಾ ಮುಖದ ಚಿತ್ರವಿರುವ ಇಸ್ಪೀಟೆಲೆಯು ಸೇರಿದೆ. . ಪ್ರತಿಯೊಂದು ಸೂಟ್ ಎಕ್ಕವನ್ನು ಒಳಗೊಂಡಿದ್ದು, ಸೂಟ್‌ನ ಏಕೈಕ ಚಿಹ್ನೆಯನ್ನು ಬಿಂಬಿಸುತ್ತದೆ. ರಾಜ, ರಾಣಿ, ಜ್ಯಾಕ್ ಪ್ರತಿಯೊಂದು ಸೂಟ್ ನ ಚಿಹ್ನೆಯನ್ನು ಬಿಂಬಿಸುತ್ತದೆ ಮತ್ತು ಎರಡರಿಂದ ಹತ್ತರವರೆಗೆ ಸಂಖ್ಯೆಗಳಲ್ಲಿ ಪ್ರತಿಯೊಂದು ಎಲೆಯು ತನ್ನ ಸೂಟ್‌ನ ಅನೇಕ ಚಿಹ್ನೆಗಳನ್ನುಬಿಂಬಿಸುತ್ತದೆ. ಸಾಮಾನ್ಯವಾಗಿ ಒಂದು ಇನ್ನೊಂದಕ್ಕಿಂತ ಹೆಚ್ಚು ಬಣ್ಣದಿಂದ ವ್ಯತ್ಯಾಸ ಹೊಂದಿದ ಹಾಗೂ ಯಾವುದೇ ಸೂಟ್‌ಗೆ ಸೇರಿರದ ಎರಡುಜೋಕರ್‌ಗಳು ವಾಣಿಜ್ಯ ಡೆಕ್‌ಗಳಲ್ಲಿ ಒಳಗೊಂಡಿರುತ್ತದೆ. ಆದರೆ ಅನೇಕ ಆಟಗಳಲ್ಲಿ ಆಟಕ್ಕಿಂತ ಮುಂಚೆಯೇ ಒಂದು ಜೋಕರ್ ಅಥವಾ ಎರಡನ್ನೂ ತೆಗೆಯುವ ಅಗತ್ಯವಿರುತ್ತದೆ. ಇಸ್ಪೀಟೆಲೆಗಳನ್ನು ಹರಡಿದಾಗ ಆಟಗಾರರಿಗೆ ಅವುಗಳನ್ನು ಗುರುತಿಸಲು ಸುಲಭವಾಗುವಂತೆ ಆಧುನಿಕ ಇಸ್ಪೀಟೆಲೆಗಳು ಅವುಗಳ ವಿರುದ್ಧ ಮ‌ೂಲೆಗಳಲ್ಲಿ ಸೂಚಿ ಲೇಬಲ್ ಗಳನ್ನು ಹೊಂದಿರುತ್ತವೆ. ಇದರಿಂದಾಗಿ ವಿರುದ್ಧ ಬದಿಗಳಲ್ಲಿ ಕುಳಿತಿರುವ ಆಟಗಾರರಿಗೆ ಅವು ಒಂದೇ ರೀತಿಯಾಗಿ ತೋರುತ್ತವೆ. 
ಏಸ್ ಆಫ್ ಸ್ಪೇಡ್ಸ್‌ನಲ್ಲಿ ಸಾಮಾನ್ಯವಾಗಿ ಪ್ರದರ್ಶಿಸುವ ಕಲ್ಪಿತ ವಿನ್ಯಾಸ ಮತ್ತು ಉತ್ಪಾದಕರ ಲೊಗೊ ಇಂಗ್ಲೆಂಡಿನ ಜೇಮ್ಸ್ 1ಆಡಳಿತದಲ್ಲಿ ಆರಂಭವಾಯಿತು. ಇಸ್ಪೀಟೆಲೆಗಳ ಸ್ಥಳೀಯ ತಯಾರಿಕೆ ಮೇಲೆ ತೆರಿಗೆ ಪಾವತಿ ಮಾಡಿದ್ದಕ್ಕೆ ಪುರಾವೆಯಾಗಿ ಇಸ್ಪೀಟೆಲೆಯ ಮೇಲೆ ವಿಶಿಷ್ಟ ಚಿಹ್ನೆಯಿರುವ ಅಗತ್ಯದ ಬಗ್ಗೆ ಕಾನೂನೊಂದನ್ನು ಅವನು ಅನುಮೋದಿಸಿದ್ದ. 1960 ರ ಆಗಸ್ಟ್ 4 ರ ವರೆಗು ಯುನೈಟೆಡ್ ಕಿಂಗ್ಡಮ್ ನಲ್ಲಿ ಮುದ್ರಿತವಾಗಿ ಮಾರಾಟವಾಗುತ್ತಿದ್ದ ಇಸ್ಪೀಟೆಲೆಗಳ ಡೆಕ್ ಗಳು ತೆರಿಗೆ ವಿಧಿಸಬಹುದಾದ ಸುಂಕಕ್ಕೆ ಒಳಪಟ್ಟಿದ್ದವಲ್ಲದೇ, ಏಸ್ ಆಫ್ ಸ್ಪೇಡ್ಸ್ ಮುದ್ರಕನ ಹೆಸರಿನ ಸೂಚನೆಯನ್ನು ಹೊಂದಿರುತ್ತಿದ್ದವು ಮತ್ತು ಇಸ್ಪೀಟೆಲೆಗಳ ಮೇಲೆ ತೆರಿಗೆಯನ್ನು ಪಾವತಿಸಲಾಗುತ್ತಿತ್ತು. ಅಲ್ಲದೇ ಪ್ಯಾಕ್ ಗಳನ್ನು ಸರ್ಕಾರಿ ಸುಂಕ ರಾಪರ್ ಗಳಿಂದ ಮೊಹರು ಹಾಕಲಾಗುತ್ತಿತ್ತು.ದರ್ಬಾರ್ ಎಲೆಗಳ ನಿರ್ದಿಷ್ಟ ವಿನ್ಯಾಸಗಳ ಅಂಶಗಳನ್ನು ಆಟದಲ್ಲಿ ವಿರಳವಾಗಿ ಬಳಸಿದರೂ, ಹಲವು ಎಲೆಗಳು ವಿನ್ಯಾಸದಲ್ಲಿ ಭಿನ್ನವಾಗಿದ್ದರೂ ಕೆಲವು ಗಮನಾರ್ಹವಾಗಿವೆ. ಸ್ಪೇಡ್ಸ್‌ನ ಜಾಕ್, ಹಾರ್ಟ್ಸ್‌ನ ಜಾಕ್ ಮತ್ತು ಡೈಮಂಡ್ಸ್ ಕಿಂಗ್ ಪಾರ್ಶ್ವಚಿತ್ರವಾಗಿದ್ದರೆ, ದರ್ಬಾರಿನ ಉಳಿದ ಇಸ್ಪೀಟೆಲೆಗಳು ಪೂರ್ಣ ಮುಖವನ್ನು ತೋರಿಸುತ್ತವೆ. ಪಾರ್ಶ್ವದಿಂದ ಕಾಣುವಂತೆ ಚಿತ್ರಿಸಲಾಗಿರುತ್ತದೆ; ಈ ಎಲೆಗಳನ್ನು ಸಾಮಾನ್ಯವಾಗಿ "ಒಕ್ಕಣ್ಣಿನ" ಎಲೆಗಳು ಎಂದು ಕರೆಯಲಾಗುತ್ತದೆ. ಕೆಲವು ಆಟಗಳಲ್ಲಿ ಯಾವ ಎಲೆಯನ್ನು ಇತರೆ ಎಲೆಗಳಿಗೆ ಪರ್ಯಾಯ ಎಲೆಯಾಗಿ ಮಾಡಬೇಕೆಂದು ನಿರ್ಧರಿಸುವಾಗ, "ಏಸಿ, ಡ್ಯೂಸಿ, ಒನ್ ಐಡ್ ಜ್ಯಾಕ್" ಎಂಬ ನುಡಿಗಟ್ಟನ್ನು ಬಳಸಲಾಗುತ್ತದೆ. ಇದು ಎಕ್ಕಗಳು, ಎರಡು, ಮತ್ತು ಒಕ್ಕಣ್ಣಿನ ಜ್ಯಾಕ್ಸ್ ಎಲ್ಲವೂ ಪರ್ಯಾಯ ಎಲೆಗಳೆಂದು ಅರ್ಥ. ಹಾರ್ಟ್ಸ್‌ನ ಕಿಂಗ್ ಮೀಸೆ ಇಲ್ಲದ ಏಕಮಾತ್ರ ರಾಜನಾಗಿದ್ದಾನೆ. ಅಲ್ಲದೇ ಅವನ ತಲೆಯ ಹಿಂದಿನಿಂದ ಕತ್ತಿ ಯೊಂದಿಗೆ ಅವನನ್ನು ತೋರಿಸಲಾಗಿದೆ. ಇದರಲ್ಲಿ ಅವನು ಸ್ವಯಂ ಇರಿದುಕೊಳ್ಳುವಂತೆ ಕಾಣುತ್ತದೆ. ಇದರಿಂದಾಗಿ ಅವನು "ಆತ್ಮಹತ್ಯೆ ಮಾಡಿಕೊಳ್ಳುತ್ತಿರುವ ರಾಜ". ಎಂಬ ಅಡ್ಡ ಹೆಸರನ್ನು ಪಡೆಯುವಂತಾಯಿತು. ಆದರೂ, ಇದನ್ನು ಅವನು ಕತ್ತಿಯನ್ನು ಅವನ ಬೆನ್ನ ಹಿಂದೆ ಮುಚ್ಚಿಡುತ್ತಿದ್ದಾನೆ ಎಂದು ಕೂಡ ಅರ್ಥೈಸಬಹುದಾಗಿದೆ. ಇದರಿಂದಾಗಿ ಮತ್ತು ಕಳೆದುಹೋಗಿರುವ ಅವನ ಮೀಸೆಯಿಂದಾಗಿ ಅವನು "ಫಾಲ್ಸ್ ಕಿಂಗ್" ಎಂದು ಹೆಸರು ಪಡೆಯುವಂತಾಯಿತು. ಡೈಮಂಡ್ಸ್ ರಾಜನು ಹೊಂದಿರುವ ಕೊಡಲಿಯು ಅವನ ತಲೆಯ ಹಿಂಬದಿಯಲ್ಲಿರುವುದರೊಡನೆ ಅದರ ಅಲಗು ಅವನ ಕಡೆಗೆ ಮುಖಮಾಡಿದಂತಿದೆ. ಇತರ ಮೂರು ರಾಜರೂ ಕತ್ತಿಗಳನ್ನು ಹೊಂದಿದ್ದರೆ ಅವನು ಮಾತ್ರ ಸಾಂಪ್ರದಾಯಿಕವಾಗಿ ಕೊಡಲಿಯನ್ನು ಹೊಂದಿದ್ದಾನೆ. ಇದರಿಂದಾಗಿ ಕೆಲವೊಮ್ಮೆ ಡೈಮಂಡ್ಸ್ ರಾಜನನ್ನು "ಕೊಡಲಿಯೊಡನಿರುವ ಮನುಷ್ಯ" ನೆಂದು ಕೆಲವು ಬಾರಿ ಉಲ್ಲೇಖಿಸಲಾಗುತ್ತದೆ. ಇದು ಟ್ರಂಪ್ "ಒಕ್ಕಣ್ಣಿನ ಜ್ಯಾಕ್‌ಗಳ ಮತ್ತು ಕೊಡಲಿಯೊಡನಿರುವ ಮನುಷ್ಯನ ಮೂಲವಾಗಿದೆ. ಡೈಮಂಡ್ಸ್ ಜಾಕ್‌ನನ್ನು ಕೆಲವೊಮ್ಮೆ "ನಗುವ ಹುಡುಗ " ನೆಂದು ಕರೆಯಲಾಗುತ್ತದೆ. ಸ್ಪೇಡ್ಸ್‌ನ ಎಕ್ಕ ಅದರ ಅಲಂಕೃತ ದೊಡ್ಡ ಸ್ಪೇಡ್‌ನಿಂದ ವಿಶೇಷತೆ ಹೊಂದಿದ್ದು, ಅದನ್ನು ಕೆಲವೊಮ್ಮೆ ಸಾವಿನ ಇಸ್ಪೀಟೆಲೆ ಎಂದು ಕರೆಯಲಾಗುತ್ತದೆ. ಅಲ್ಲದೇ ಕೆಲವೊಂದು ಆಟಗಳಲ್ಲಿ ಇದನ್ನು ತುರುಫೆಲೆಯಾಗಿ ಬಳಸಲಾಗುತ್ತದೆ. ಇಸ್ಪೀಟಿನ ರಾಣಿ ಸಾಮಾನ್ಯವಾಗಿ ರಾಜದಂಡವನ್ನು ಹಿಡಿದುಕೊಂಡಿರುತ್ತಾಳೆ. ಯಾವಾಗಲು ಅವಳನ್ನು "ಬ್ಲಾಕ್ ಲೇಡಿ" ಎಂದು ಕರೆಯುತ್ತಿದ್ದರೂ ಕೂಡ ಕೆಲವೊಮ್ಮೆ ಅವಳು "ಬೆಡ್ ಪೋಸ್ಟ್ ರಾಣಿ" ಎಂದು ಹೆಸರಾಗಿದ್ದಳು. ಅನೇಕ ಡೆಕ್‌ಗಳಲ್ಲಿ ಕ್ಲಬ್ಸ್‌ನ ರಾಣಿ ಹೂವನ್ನು ಹಿಡಿದುಕೊಂಡಿರುತ್ತಾಳೆ. ಹೀಗೆ ಅವಳು "ಹೂವಿನ ರಾಣಿ" ಎಂದೇ ಹೆಸರಾಗಿದ್ದಾಳೆ. )ಆಗಿತ್ತೆಂದು ಸೂಚಿಸಿದ್ದಾರೆ. ಆದರೂ ಸ್ಟಾಂಡರ್ಡ್ ಆಂಗ್ಲೋ ಅಮೇರಿಕನ್ ಇಸ್ಪೀಟೆಲೆಗಳ ರಾಜರು, ರಾಣಿಯರು ಮತ್ತು ಜ್ಯಾಕ್ಸ್ ಈಗ ಯಾರನ್ನು ನಿರ್ದಿಷ್ಟವಾಗಿ ಪ್ರತಿನಿಧಿಸುವುದಿಲ್ಲ. ಅವು 1516 ರ ಮೊದಲು ಮತ್ತು 1540-67ರ ವರೆಗೆ ರುಯೇನ್ ನಲ್ಲಿ ಉತ್ಪಾದಿಸಲಾದ ವಿನ್ಯಾಸಗಳಿಂದ ಹುಟ್ಟಿವೆ. ಈ ರುಯೇನ್ ವಿನ್ಯಾಸಗಳು ಆ ಕಾಲದ ಸಾಮಾನ್ಯ ದರ್ಬಾರು ಉಡುಪುಗಳ ಜೊತೆಯಲ್ಲಿ ದರ್ಬಾರು ಇಸ್ಪೀಟೆಲೆಗಳಲ್ಲಿ ಚೆನ್ನಾಗಿ ಕಾರ್ಯರೂಪಕ್ಕೆ ತಂದ ಚಿತ್ರಗಳನ್ನು ತೋರಿಸಿದವು. ಮುಂಚಿನ ಈ ಇಸ್ಪೀಟೆಲೆಗಳಲ್ಲಿ ಸ್ಪೇಡ್ಸ್‌ನ ಜ್ಯಾಕ್, ಹಾರ್ಟ್ಸ್‌ನ ಜ್ಯಾಕ್, ಡೈಮಂಡ್ಸ್ ರಾಜನನ್ನು ಹಿಂಭಾಗದಿಂದ ತೋರಿಸಲಾಗಿದೆ. ಅವರ ತಲೆಗಳು ಭುಜದ ಮೇಲೆ ಹಿಂದಕ್ಕೆ ತಿರುಗಿದ್ದು, ಪಾರ್ಶ್ವನೋಟದಿಂದ ಕಾಣುತ್ತದೆ. ಆದಾಗ್ಯೂ,ರುಯೇನ್ ಇಸ್ಪೀಟೆಲೆಗಳನ್ನು ಇಂಗ್ಲೆಂಡ್‌ನಲ್ಲಿ ಕೆಟ್ಟದಾಗಿ ನಕಲು ಮಾಡಲಾಗಿದ್ದು, ಪ್ರಸಕ್ತ ವಿನ್ಯಾಸಗಳು ಮೂಲ ವಿನ್ಯಾಸಗಳ ಒಟ್ಟು ವಿರೂಪಣೆಗಳಾಗಿವೆ.ಹಾರ್ಟ್ಸ್ ರಾಜನಲ್ಲಿ ಮೀಸೆಯ ಕೊರತೆ ಮುಂತಾದ ಇತರ ವಿಚಿತ್ರ ಲಕ್ಷಣಗಳಿಗೂ ಕೂಡ ಕಡಿಮೆ ಮಹತ್ವವನ್ನು ನೀಡಲಾಗಿದೆ. ಹಾರ್ಟ್ಸ್ ರಾಜ ಮೂಲತಃ ಮೀಸೆಯನ್ನು ಹೊಂದಿದ್ದ. ಆದರೆ ಮೂಲ ವಿನ್ಯಾಸದ ನಕಲನ್ನು ಕಳಪೆಯಾಗಿ ಮಾಡುವಾಗ ಮೀಸೆ ಕಳೆದುಹೋಯಿತು. ಇದೇ ರೀತಿಯಾಗಿ ದರ್ಬಾರ್ಎಲೆಗಳಲ್ಲಿರುವ ವಸ್ತುಗಳ ಚಿತ್ರಗಳಿಗೂ ಕೂಡ ಯಾವುದೇ ಮಹತ್ವ ಇಲ್ಲ. ಅವುಗಳು ಒಂದು ದರ್ಬಾರ್ಎಲೆಯಿಂದ ಮತ್ತೊಂದರ ನಡುವೆ ವ್ಯತ್ಯಾಸವನ್ನು ಗುರುತಿಸುತ್ತವೆ ಹಾಗೂ ಅವು ಕಾಲ ಸರಿದಂತೆ ವಿರೂಪಗೊಂಡವು. ಪೋಕರ್ ಗಾತ್ರ ಮತ್ತು ಬ್ರಿಡ್ಜ್ ಗಾತ್ರ ಇಸ್ಪೀಟೆಲೆಗಳ ಸಾಮಾನ್ಯ ಗಾತ್ರಗಳಾಗಿವೆ, ನಂತರದ ಗಾತ್ರಗಳು ಕಿರಿದಾಗಿವೆ . ಅಲ್ಲದೇ ಈ ಕಾರಣದಿಂದಾಗಿ ಇವು ಹೆಚ್ಚು ಇಸ್ಪೀಟೆಲೆಗಳನ್ನು ಆಟಗಾರನ ಕೈಯಲ್ಲಿ ಇಟ್ಟುಕೊಳ್ಳಬೇಕಾದ ಬ್ರಿಡ್ಜ್ ಆಟಕ್ಕೆ ಹೆಚ್ಚು ಸೂಕ್ತವಾಗುತ್ತವೆ. ಬಹುತೇಕ ಕ್ಯಾಸಿನೊ ಪೋಕರ್ ಆಟಗಳಲ್ಲಿ ಬ್ರಿಡ್ಜ್ ಗಾತ್ರದ ಇಸ್ಪೀಟೆಲೆಗಳನ್ನು ಬಳಸಲಾಗುತ್ತದೆ; ಕಡಿಮೆ ವಸ್ತುವನ್ನು ಬಳಸುವುದೆಂದರೆ ಬ್ರಿಡ್ಜ್ ಡೆಕ್ ಅನ್ನು ಅಗ್ಗದ ಬೆಲೆಯಲ್ಲಿ ನಿರ್ಮಿಸಬಹುದು ಎಂಬ ಅರ್ಥವನ್ನು ನೀಡುತ್ತದೆ. ಅಲ್ಲದೇ ಕ್ಯಾಸಿನೊ ಒಂದು ದಿನಕ್ಕೆ ನೂರಾರು ಡೆಕ್ ಗಳನ್ನು ಬಳಸಬಹುದಾದ್ದರಿಂದ ಪ್ರತಿಯೊಂದು ಡೆಕ್ ಗಳಿಂದ ಸಣ್ಣ ಉಳಿತಾಯ ಸೇರುತ್ತಹೋಗುತ್ತದೆ. ಇತರ ಗಾತ್ರಗಳು ವಿನ್ಯಾಸಗಳೂ ಕೂಡ ಲಭ್ಯವಿವೆ. ಉದಾಹರಣೆಗೆ ಸಾಲಿಟೇರ್ಗೆ ಚಿಕ್ಕ ಗಾತ್ರದ ವಿನ್ಯಾಸ ಪ್ರವಾಸದಎಲೆಗಳು ಉದ್ದದ ಕಿರಿದಾದ ವಿನ್ಯಾಸಗಳು ಇಸ್ಪೀಟೆಲೆಯ ತಂತ್ರಗಳಿಗೆ ದೊಡ್ಡ ಗಾತ್ರದ ವಿನ್ಯಾಸಗಳು ಲಭ್ಯವಿರುತ್ತವೆ. ಸರಿಸುಮಾರು B8-ಗಾತ್ರದ ಇಸ್ಪೀಟೆಲೆ ತೂಕ 0.063 oz, ಮತ್ತು ಡೆಕ್ 3.3 oz ರಷ್ಟಿರುತ್ತದೆ.ಕೆಲವು ಡೆಕ್ ಗಳು ಅಧಿಕ ವಿನ್ಯಾಸದಂಶಗಳನ್ನು ಒಳಗೊಂಡಿರುತ್ತವೆ. ಕ್ಯಾಸಿನೋ ಬ್ಲಾಕ್‌ಜಾಕ್ ಡೆಕ್ ಗಳು ಇಸ್ಪೀಟೆಲೆಯ ದರ್ಜೆಗಳನ್ನು ಪರೀಕ್ಷಿಸುವ ಉದ್ದೇಶದಿಂದ ಗುರುತುಗಳನ್ನು ಹೊಂದಿರುತ್ತವೆ. ಅಥವಾ ಅಲಂಕರಿಸಿದ ಕನ್ನಡಿಯ ಮೂಲಕ ಕೈಗಳಿಂದ ಪರೀಕ್ಷಿಸಲು ಅವಕಾಶ ನೀಡಲು ದರ್ಜೆಯ ಸ್ಥಳ ಬದಲಾವಣೆಯಾಗುತ್ತದೆ. ಅನೇಕ ಕ್ಯಾಸಿನೊ ಡೆಕ್ ಗಳು ಮತ್ತು ಸಾಲಿಟೇರ್ ಡೆಕ್ ಗಳು ಸಾಮಾನ್ಯವಾಗಿ ಎರಡರ ಬದಲು ನಾಲ್ಕು ಸೂಚಿಗಳನ್ನು ಹೊಂದಿರುತ್ತವೆ. ಹೆಚ್ಚಾಗಿ ಸ್ಟುಡ್ ಪೋಕರ್ ಆಟಗಳಲ್ಲಿ ಬಳಸಲು ಅನೇಕ ಡೆಕ್ ಗಳು ದೊಡ್ಡ ಸೂಚಿಗಳನ್ನು ಹೊಂದಿರುತ್ತವೆ. ಇದರಿಂದಾಗಿ ದೂರದಿಂದಲೂ ಇಸ್ಪೀಟೆಲೆಗಳನ್ನು ಓದಬಹುದಾದ ಅನುಕೂಲವಿರುತ್ತದೆ ಮತ್ತು ಕೈಯಲ್ಲಿ ಹಿಡಿಯುವ ಇಸ್ಪೀಟೆಲೆ ಗಾತ್ರಗಳು ಚಿಕ್ಕದಾಗಿರುತ್ತವೆ. ಕೆಲವು ಡೆಕ್‌ಗಳು ಸೂಟ್‌ಗಳನ್ನು ಬಿಡಿಯಾಗಿ ಗುರುತಿಸಲು ಸುಲಭವಾಗುವಂತೆ ಅವುಗಳಿಗೆ ನಾಲ್ಕು ಬಣ್ಣಗಳನ್ನು ಬಳಸುತ್ತವೆ. ಸಾಮಾನ್ಯ ಬಣ್ಣಗಳ ಸೆಟ್‌ಗಳು ಕಪ್ಪು ಸ್ಪೇಡ್‌ಗಳು♠, ಕೆಂಪು ಹಾರ್ಟ್‌ಗಳು♥, ನೀಲಿ ಡೈಮಂಡ್‌ಗಳು♦ ಮತ್ತು ಹಸಿರು ಕ್ಲಬ್‌ಗಳು♣. ಜರ್ಮನ್ ಸೂಟ್‌ಗಳಿಂದ ಇನ್ನೊಂದು ಸಾಮಾನ್ಯ ಬಣ್ಣದ ಸೆಟ್ ಎರವಲು ಪಡೆಯಲಾಗಿದೆ. ಇದು ಕೆಂಪು ಹಾರ್ಟ್ಸ್ ಮತ್ತು ಕಪ್ಪು ಕ್ಲಬ್ಸ್ ಜತೆಗೆ ಹಸಿರು ಸ್ಪೇಡ್ಸ್ ಮತ್ತು ಹಳದಿ ಡೈಮಂಡ್ಸ್ ಬಳಸುತ್ತದೆ. ನಿರ್ದಿಷ್ಟ ಇಸ್ಪೀಟೆಲೆಯ ಪೂರ್ಣ ಲಿಖಿತ ಹೆಸರನ್ನು ಕೊಡುವಾಗ ಶ್ರೇಣಿಯನ್ನು ಮೊದಲಿಗೆ ನೀಡಬೇಕು. ಅದನ್ನು ಸೂಟ್ ಅನುಸರಿಸಬೇಕು. ಉದಾ:"ಏಸ್ ಆಫ್ ಸ್ಪೇಡ್ಸ್". ಸಂಕ್ಷಿಪ್ತ ಸಂಕೇತ ಮೊದಲಿಗೆ ಶ್ರೇಣಿಯನ್ನು ಪಟ್ಟಿಮಾಡಬಹುದು "A♠"ಅಥವಾ ಸೂಟ್ ಮೊದಲು ಪಟ್ಟಿ ಮಾಡಬಹುದು "♠AKQ".ಹತ್ತನ್ನು T ಅಥವಾ 10 ಎಂದು ಬರೆದು ಸಂಕ್ಷೇಪಿಸಲಾಗುತ್ತದೆ .UKಯಲ್ಲಿ ಬಹುತೇಕ ಸಾಮಾನ್ಯವಾಗಿ ಲಭ್ಯವಾಗುವ ಇಸ್ಪೀಟೆಲೆಗಳ ಪ್ಯಾಕ್‌ ವಾಡಿಂಗ್‌ಟನ್ಸ್ ನಂಬರ್ 1 . ಇವು 52 ಪ್ರಮಾಣಿತ ಇಸ್ಪೀಟೆಲೆಗಳು ಜತೆಗೆ ಇನ್ನೂ ಇತರ ನಾಲ್ಕು ಎಲೆಗಳನ್ನು ಹೊಂದಿವೆ. ಬಣ್ಣಯುಕ್ತ ಎರಡು ಜೋಕರ್ ಗಳು ಕಾಂಟ್ರಾಕ್ಟ್ ಬ್ರಿಡ್ಜ್ ಸ್ಕೋರಿಂಗ್ ಇಸ್ಪೀಟೆಲೆ ಮತ್ತು ಜಾಹೀರಾತು ಇಸ್ಪೀಟೆಲೆಗಳು ಇವು ನಾಲ್ಕು ಇತರ ಎಲೆಗಳಲ್ಲಿ ಸೇರಿವೆ.ಪೋಕರ್ ಮತ್ತು ಇತರ ಇಸ್ಪೀಟೆಲೆಯ ಆಟಗಳಲ್ಲಿ 52 ಇಸ್ಪೀಟೆಲೆಗಳನ್ನು ಬಳಸಲಾಗುತ್ತದೆ; ಪ್ರತಿ ಸೂಟ್ ನ 13: ಕ್ಲಬ್‌ಗಳು, ಡೈಮಂಡ್ಸ್, ಹಾರ್ಟ್ಸ್ ಹಾಗೂ ಸ್ಪೇಡ್ಸ್.
ಪಿಕೆಟ್ ಡೆಕ್ ಎಂಬುದು ಫ್ರೆಂಚ್ ಸೂಟ್‌ನ 52ಇಸ್ಪೀಟೆಲೆ ಡೆಕ್‌ನ ಉಪೆಶ್ರೇಣಿಯಾಗಿದೆ, ಪ್ರತಿ ಸೂಟ್ ನಲ್ಲಿ 2 ರಿಂದ 6 ವರೆಗಿನ ಎಲ್ಲ ಮೌಲ್ಯಗಳನ್ನು ತೆಗೆಯಲಾಗಿರುತ್ತದೆ. ಉಳಿದ 32 ಇಸ್ಪೀಟೆಲೆಗಳ ಡೆಕ್ ವಿವಿಧ ಆಟಗಳಲ್ಲಿ ಬಳಸುವುದಕ್ಕೆ ಹೆಸರಾಗಿದೆ. 1300 ರ ದಶಕದ ಹೊತ್ತಿನ ಟ್ರಿಕ್ ಟೇಕಿಂಗ್ ಆಟವಾದ ಪಿಕೆಟ್ ಡೆಕ್ ಗೆ ಅದರ ಅತ್ಯಂತ ಸಾಮಾನ್ಯ ಹೆಸರನ್ನು ನೀಡಿತು. ಅಲ್ಲದೇ ಫ್ರಾನ್ ನ ಇಸ್ಪೀಟೆಲೆಗಳ ಆಟದಲ್ಲಿ ಅತ್ಯಂತ ಜನಪ್ರಿಯವಾಗಿರುವ ಬೆಲೊಟ್ ಆಟದಲ್ಲೂ ಕೂಡ ಈ ಡೆಕ್ ಬಳಸಲಾಗುತ್ತದೆ. ಪಶ್ಚಿಮ ಜರ್ಮನ್ ಆಟಗಾರರು ಈ ಡೆಕ್ ಅನ್ನು ಸ್ಕಾಟ್ ಆಟಕ್ಕಾಗಿ ಅಳವಡಿಸಿಕೊಂಡಿದ್ದಾರೆ. ಇದರಲ್ಲಿನ ಎರಡು ಡೆಕ್‌ಗಳನ್ನು ಬೆಜೀಕ್ ಆಟಕ್ಕಾಗಿ ಬಳಸಲಾಗುತ್ತದೆ.
ಬೆಜೀಕ್ ಎಂಬ ಫ್ರೆಂಚ್ ಆಟದಿಂದ ಹುಟ್ಟಿಕೊಂಡ ಪೀನಾಕಲ್ ಆಟ ಪ್ರತಿ ಆಂಗ್ಲೋ ಅಮೆರಿಕನ್ ಎಲೆಗಳ ಎರಡು ಪ್ರತಿಗಳನ್ನು ಹೊಂದಿದ ಡೆಕ್ ಬಳಸುತ್ತದೆ. 9ರಿಂದ ರಾಜ ಮತ್ತು ಏಸ್ ವರೆಗೆ ಮೌಲ್ಯಗಳಿಂದ ಇದು ಕೂಡಿರುತ್ತದೆ. ಒಂದೇ ರೀತಿಯ ರಚನೆಯನ್ನು ಹೊಂದಿದ್ದು ವಿಭಿನ್ನ ರೀತಿಯ ಎಲೆಯ ಚಿತ್ರ ಹೊಂದಿರುವ ಡೆಕ್ ಡುಪೆಲ್ ಕೊಪ್ಫ್ ಎಂಬ ಅತ್ಯಂತ ಜನಪ್ರಿಯ ಜರ್ಮನ್ ಆಟಕ್ಕಾಗಿ ಯುರೋಪ್‌ನಲ್ಲಿ ಲಭ್ಯವಿದೆ. ಇದು ಶೀಪ್‌ಶೀಡ್ ಆಟದಿಂದ ಹುಟ್ಟಿಕೊಂಡಿದೆ ಮತ್ತು ಸ್ಕಾಟ್ ಗೆ ಸಂಬಂಧಿಸಿದೆ. 
78-ಇಸ್ಪೀಟೆಲೆಗಳ್ಳುಳ್ಳ ಟ್ಯಾರೋ ಡೆಕ್ ಮತ್ತು ಇದರ ಉಪಕಟ್ಟುಗಳನ್ನು ಯುರೊಪಿನ ವಿಭಿನ್ನ ಟ್ರಿಕ್ ಟೇಕಿಂಗ್ ಆಟಗಳಲ್ಲಿ ಬಳಸಲಾಗುತ್ತದೆ. ಟ್ಯಾರೋ 21 ಇಸ್ಪೀಟೆಲೆಗಳ ಪ್ರತ್ಯೇಕ ತುರುಫೆಲೆ ಸೂಟ್ ಬಳಸುವ ಮೂಲಕ ಇತರೆ ಡೆಕ್‌ಗಳಿಂದ ಭಿನ್ನವಾಗಿದೆ ಮತ್ತು ಒಂದು ಫೂಲ್‌ನ ಪಾತ್ರವು ನಿರ್ದಿಷ್ಟ ಆಟಕ್ಕೆ ಅನುಗುಣವಾಗಿ ವ್ಯತ್ಯಾಸ ಹೊಂದುತ್ತದೆ. ಇದರ ಜೊತೆಯಲ್ಲಿ, ಪ್ರತಿ ಸೂಟ್ ನಲ್ಲಿ ಕ್ಯಾವಲಿಯರ್ ಅಥವಾ ನೈಟ್ ಎಂಬ ಒಂದು ಹೆಚ್ಚುವರಿ ದರ್ಬಾರ್ಎಲೆಯ ಬಳಕೆಯಲ್ಲಿಯೂ ಇದು 52 ಎಲೆಗಳ ಡೆಕ್ ಗಿಂತ ಭಿನ್ನವಾಗುತ್ತದೆ. ಯುರೋಪ್ ನಲ್ಲಿ ಡೆಕ್ ಅನ್ನು ಮೊದಲಿಗೆ ಇಸ್ಪೀಟೆಲೆಗಳ ಡೆಕ್ ಎಂದು ಕರೆಯಲಾಗುತ್ತಿತ್ತು; ಅಮೆರಿಕದಲ್ಲಿ ಮೊದಲು ಡೆಕ್ ಇಸ್ಪೀಟು ಕಣಿಯಲ್ಲಿ ಬಳಕೆಗಾಗಿ ಹೆಸರಾಗಿತ್ತು; ಟ್ರಂಪ್ಸ್ ಮತ್ತು ಫೂಲ್ ಮೇಜರ್ ಆರ್ಕಾನಾ ಒಳಗೊಂಡಿದ್ದರೆ, 56 ಸೂಟ್ ಎಲೆಗಳು ಮೈನರ್ ಆರ್ಕಾನಾ ರೂಪಿಸುತ್ತದೆ. ಇಟಲಿ ಟ್ಯಾರೊಟ್ ಡೆಕ್ ಗಳ ಮೂಲಗಳೆಂದು ಭಾವಿಸಲಾಗಿದೆ. ಮಿಲನ್ ನಲ್ಲಿ 1400 ರ ಮಧ್ಯಾವಧಿಯಲ್ಲಿ ಟಾರೋ ಡೆಕ್‌ಗಳ ಬಗ್ಗೆ ಅತೀ ಪ್ರಾಚೀನ ಉದಾಹರಣೆಗಳು ಸಿಗುತ್ತವೆ. ಸಾಂಪ್ರದಾಯಿಕ ಲ್ಯಾಟಿನ್ ಸೂಟ್‌ಗಳಾದ ಕತ್ತಿಗಳು, ಬಟ್ಟಲುಗಳು, ನಾಣ್ಯಗಳು ಮತ್ತು ಏಣಿಯ ಮೆಟ್ಟಿಲುಗಳನ್ನು ಅವುಗಳಲ್ಲಿ ಬಳಸಲಾಗಿದೆ.. ಟ್ಯಾರೋಗಳನ್ನು ಡೆಕ್ ಸ್ವರೂಪಕ್ಕೆ ಟ್ರಂಪ್ ಇಸ್ಪೀಟೆಲೆಗಳನ್ನು ಸೇರಿಸುವ ಮೂಲಕ 1411 ರಿಂದ 1425 ರ ಮಧ್ಯಾವಧಿಯಲ್ಲಿ ಆವಿಷ್ಕರಿಸಲಾಗಿದೆ ಎಂದು ಸಾಮಾನ್ಯವಾಗಿ ನಂಬಲಾಗುತ್ತದೆ. ಇಟಲಿಯಲ್ಲಿ ಈ ಕಾಲದಲ್ಲಿ ಅದು ಆಗಲೇ ಜನಪ್ರಿಯವಾಗಿತ್ತು. 1300ದಶಕದ ಮಧ್ಯಾವಧಿಯಲ್ಲಿ ಉತ್ತರ ಆಫ್ರಿಕಾದಿಂದ ಅದನ್ನು ಪರಿಚಯಿಸಲಾಗಿತ್ತು. ಇಟಲಿಯಿಂದ ಈ ಡೆಕ್ ಜರ್ಮನ್ ರಾಷ್ಟ್ರಗಳಿಗೆ ಹರಡಿತು. ಅಲ್ಲಿ ಲ್ಯಾಟಿನ್ ಸೂಟ್‌ಗಳು ಲೀವ್ಸ್, ಹಾರ್ಟ್ಸ್,ಬೆಲ್ಸ್ ಮತ್ತು ಅಕಾರ್ನ್‌ಗಳಾಗಿ ಹುಟ್ಟಿಕೊಂಡವು ಹಾಗೂ ಲ್ಯಾಟಿನ್ ಮತ್ತು ಜರ್ಮನ್ ಸೂಟ್ ಚಿತ್ರಗಳು ಮತ್ತು ಹೆಸರುಗಳ ಸಂಯೋಜನೆಯ ಫಲವಾಗಿ ಅಂತಾರಾಷ್ಟ್ರೀಯವಾಗಿ ಗುರುತಿಸಲಾದ ಫ್ರೆಂಚ್ ಸೂಟ್‌ಗಳಾದ ಸ್ಪೇಡ್ಸ್, ಡೈಮಂಡ್ಸ್ ಮತ್ತು ಕ್ಲಬ್ಸ್ ಹುಟ್ಟಿಕೊಂಡವು. ಫ್ರೆಂಚ್ ಸೂಟ್ ಟಾರೋ ಡೆಕ್ ಸರಳೀಕರಣದಲ್ಲಿ ಟ್ರಂಪ್ಸ್ತೆಗೆದಿದ್ದರ ಫಲವಾಗಿ ಇಂಗ್ಲಿಷ್ ಡೆಕ್ ಹುಟ್ಟಿಕೊಂಡಿತು. ಇದು ಬ್ರಿಟಿಷ್ ವಸಾಹತುಶಾಹಿ ಮತ್ತು ಗಣ್ಯರ ಆಟ ಬ್ರಾಗ್‌ನಿಂದ ಜನಪ್ರಿಯತೆ ಗಳಿಸಿತು. ಇಂಗ್ಲೀಷ್ ಡೆಕ್ ಅಂತಿಮವಾಗಿ ಅಂತಾರಾಷ್ಟ್ರೀಯವಾಗಿ ಗುರುತಿಸಲಾದ 52 ಎಲೆಗಳ ಡೆಕ್ ಆಯಿತು. ಟ್ರಂಪ್‌ಗಳು ಮೂಲತಃ ಹೆಚ್ಚುತ್ತಿರುವ ಶಕ್ತಿಯ ಲಕ್ಷಣಗಳನ್ನು ಮತ್ತು ಆದರ್ಶಗಳನ್ನು ಪ್ರತಿನಿಧಿಸಿದವು.ಇವು 1 ಮತ್ತು 2ನೇ ಟ್ರಂಪ್‌ಗಳ ಮೆಜಿಶಿಯನ್ ಮತ್ತು ಹೈ ಪ್ರೀಸ್ಟೆಸ್ಸ್‌ನಿಂದ ಹಿಡಿದು ಸನ್, ಜಡ್ಜ್‌ಮೆಂಟ್ ಮತ್ತು ವರ್ಲ್ಡ್ ಎಟ್ ಹೈ ಎಂಡ್ ವರೆಗೆ ಪ್ರತಿನಿಧಿಸಿದವು. ಪ್ರತಿಯೊಂದು ಎಲೆಯ ಸಾಂಕೇತಿಕ ಅರ್ಥವು ಡೆಕ್‌ನ ಮುಂಚಿನ ದಿನಗಳಲ್ಲಿರುವಂತೆ ಉಳಿದುಕೊಂಡಿತ್ತು. ಕಾಲ ಜ್ಞಾನದ ಉದ್ದೇಶಗಳಿಗೆ ಜನಪ್ರಿಯವಾದ ಯ ಸಾಂಕೇತಿಕ ವಿನ್ಯಾಸವನ್ನು ಆಧರಿಸಿದ ರೀಡಿಂಗ್ ಟಾರೋ ಪೂರ್ಣ ಸ್ವರೂಪದ ಪಾತ್ರದ ಕಲೆಯ ಹಳೆಯ ಶೈಲಿಯನ್ನು, 21ಟ್ರಂಪ್‌ಗಳ ಮೇಲೆ ಪಾತ್ರದ ನಿರ್ದಿಷ್ಟ ಅರ್ಥಗಳನ್ನು ಮತ್ತು ಲ್ಯಾಟಿನ್ ಸೂಟ್‌ಗಳ ಬಳಕೆಯನ್ನು ಉಳಿಸಿಕೊಂಡವು  ಇನ್ನೊಂದು ಕಡೆಯಲ್ಲಿ, ವಿಶೇಷವಾಗಿ ಫ್ರಾನ್ಸ್ ಮತ್ತು ಜರ್ಮನ್ ಪ್ರದೇಶಗಳಲ್ಲಿದ್ದ "ಪ್ಲೇಯಿಂಗ್ ಟ್ಯಾರೋ" 1800 ರ ದಶಕದ ಕೊನೆಯಲ್ಲಿ ಆಧುನಿಕ ಇಸ್ಪೀಟೆಲೆಗಳ ಡೆಕ್ ಅನ್ನು ಹೋಲುವ ಒಂದು ಬಗೆಯ ವಿನ್ಯಾಸವಾಗಿ ರೂಪುಗೊಂಡಿತು. ಮೂಲೆಯಲ್ಲಿ ಸೂಚಿಗಳನ್ನು ಹಾಗು ಸುಲಭವಾಗಿ ಗುರುತಿಸಬಹುದಾದ ಸಂಖ್ಯೆ ಮತ್ತು ದರ್ಬಾರ್ಎಲೆಗಳನ್ನು ಹೊಂದಿತ್ತು. ಟ್ರಂಪ್ಸ್‌ಗೆಸಾಂಪ್ರದಾಯಿಕ ಪಾತ್ರಗಳ ಎಲೆಗಳ ಬಳಕೆ ಬಹುತೇಕ ತ್ಯಜಿಸಿ, ಹೆಚ್ಚು ವಿಲಕ್ಷಣ ದೃಶ್ಯಗಳ ಚಿತ್ರಗಳು ಕಾಣಿಸಿಕೊಂಡವು. ಟ್ಯಾರೋ ನೌವಿಯ ಪ್ಲೇಯಿಂಗ್ ಟ್ಯಾರೋನ ಪ್ರಸ್ತುತ ಶೈಲಿಗೆ ಉದಾಹರಣೆಯಾಗಿದೆ. ಆದರೂ ಈ ಡೆಕ್ ನ ಚಿತ್ರಕಲೆ ಮತ್ತು ವಿನ್ಯಾಸವು 1890 ರ ದಶಕದ ಡೆಕ್ ಗಳಷ್ಟು ಹಿಂದಿನದ್ದಾಗಿದೆ. ಇಟಾಲಿಯನ್ ಮತ್ತು ಸ್ಪ್ಯಾನಿಷ್ ಟರೋಚ್ಚಿ ಡೆಕ್‌ಗಳನ್ನು ಆಟಗಳಲ್ಲಿ ಪ್ರತ್ಯೇಕವಾಗಿ ಬಳಸಿದರೂ ಕೂಡ, ಅವುಗಳಲ್ಲಿ ಪ್ರತಿಯೊಂದು ತುರುಫೆಲೆಯ ಸಾಂಪ್ರದಾಯಿಕ ಪಾತ್ರದ ಗುರುತುಗಳನ್ನು ಬಹುತೇಕ ಉಳಿಸಿಕೊಂಡಿದ್ದವು. ಅಂತೆಯೇ ಲ್ಯಾಟಿನ್ ಸೂಟ್‌ಗಳು ಕೂಡ. ಟಾರೋಕೋ ಬೊಲೊಗ್ನೀಸ್ ಮತ್ತು ಟಾರೋಕೋ ಪಿಡೆಮಾಂಟೀಸ್ ಇಟಾಲಿಯನ್ ಸೂಟ್‌ನಲ್ಲಿ ಆಡುವ ಟಾರೋ ಡೆಕ್‌ಗಳಿಗೆ ಉದಾಹರಣೆಗಳಾಗಿದ್ದವು.56 ಟ್ಯಾರೋ ಇಸ್ಪೀಟೆಲೆಗಳನ್ನು ಒಳಗೊಂಡಿರುವ ಪ್ಯಾಕ್ ಪ್ರತಿಸೂಟ್ ನ 14 ಎಲೆಗಳನ್ನು ಹೊಂದಿರುತ್ತದೆ:ಕ್ಲಬ್ಸ್, ಡೈಮಂಡ್ಸ್, ಹಾರ್ಟ್ಸ್,ಸ್ಪೇಡ್ಸ್ 
!1!2!3!4!5!6!7!8!9!10!ಜ್ಯಾಕ್!ನೈಟ್!ರಾಣಿ!ರಾಜ|-!ಕ್ಲಬ್ಸ್|||||||||||||||-!ಡೈಮಂಡ್ಸ್:|||||||||||||||-!ಹಾರ್ಟ್ಸ್:|||||||||||||||-!ಸ್ಪೇಡ್ಸ್:||||||||||||||
ಜರ್ಮನ್ ಸೂಟ್ ಗಳು ವಿಭಿನ್ನ ರೀತಿಯಲ್ಲಿ ಕಂಡುಬರುತ್ತವೆ. ಅನೇಕ ಪೂರ್ವ ಮತ್ತು ದಕ್ಷಿಣದ ಜರ್ಮನ್ನರು ಮೇಲೆ ತಿಳಿಸಿರುವಂತೆ ಹಾರ್ಟ್ಸ್, ಬೆಲ್ಸ್, ಮತ್ತು ಅಕಾರ್ನ್ ಡೆಕ್‌ಗಳಿಗೆಆದ್ಯತೆ ನೀಡುತ್ತಾರೆ. ಸ್ಕೇಟ್ ಆಟದಲ್ಲಿ ಪೂರ್ವ ಜರ್ಮನ್ ಆಟಗಾರರು ಜರ್ಮನ್ ಡೆಕ್ ಅನ್ನು ಬಳಸಿದರೆ ಪಶ್ಚಿಮ ಜರ್ಮನಿಯ ಆಟಗಾರರು ಪ್ರಮುಖವಾಗಿ ಫ್ರೆಂಚ್ ಡೆಕ್ ಅನ್ನು ಬಳಸುತ್ತಾರೆ. ಪುನರೇಕೀಕರಣದ ನಂತರ ಸ್ಕಾಟ್‌ನ ಅಧಿಕೃತ ಪಂದ್ಯಾವಳಿಗಳಿಗೆಂದು ರಾಜಿ ಡೆಕ್ ಅನ್ನು ನಿರ್ಮಿಸಲಾಯಿತು. ಈ ಡೆಕ್ ನಲ್ಲಿ ಫ್ರೆಂಚ್ ಸಂಕೇತಗಳನ್ನು ಮತ್ತು ಜರ್ಮನ್ ಬಣ್ಣಗಳನ್ನು ಬಳಸಲಾಗಿದೆ. 
ಹಂಗೇರಿ, ಆಸ್ಟ್ರೀಯ, ಸ್ಲೋವೇನಿಯ, ಜೆಕ್ ರಿಪಬ್ಲಿಕ್, ಉತ್ತರ ಕ್ರೋಯೇಷಿಯ, ಸ್ಲೋವೇಕಿಯಾ, ಪಶ್ಚಿಮ ರೋಮ್ಯಾನಿಯ,ಉಕ್ರೈನ್ ನಲ್ಲಿ ಟ್ರಾನ್ಸ್ ಕರ್ಪಾಥಿಯ, ಸರ್ಬಿಯಾದಲ್ಲಿ ವೊಜವೊದಿನ ಮತ್ತು ದಕ್ಷಿಣ ಟೆರೊಲ್. ದಕ್ಷಿಣ ಮತ್ತು ಪೂರ್ವ ಜರ್ಮನಿಯ ಇಸ್ಪೀಟೆಲೆಗಳು ಹೊಂದಿರುವ ಸೂಟ್ ಗಳನ್ನೇ ಬಳಸುತ್ತವೆ. ಅವುಗಳು ಸಾಮಾನ್ಯವಾಗಿ 32 ಅಥವಾ 36 ಇಸ್ಪೀಟೆಲೆಗಳ ಡೆಕ್ ಅನ್ನು ಹೊಂದಿರುತ್ತವೆ. ಸಂಖ್ಯೆಗಳು ರಾಜನ ಮತ್ತು ಎಕ್ಕದ ಕೆಳಗೆ ಮೇಲೆ VII, VIII, IX, X ಗಳನ್ನು ಒಳಗೊಂಡಿರುತ್ತವೆ. 36 ಎಲೆಗಳು ಕೆಲವು ಬದಲಾವಣೆಯೊಂದಿಗೆ VI ಸಂಖ್ಯೆಯನ್ನು ಕೂಡ ಒಳಗೊಂಡಿರುತ್ತವೆ. ಕೆಲವು ಆಟಗಳಲ್ಲಿ ಬೆಲ್‌ಗಳಲ್ಲಿರುವ VI ಜೋಕರ್ ನ ಪಾತ್ರವನ್ನು ನಿರ್ವಹಿಸುತ್ತದೆ. ಅಲ್ಲದೇ ಇದನ್ನು ವೆಲ್ಲಿ ಅಥವಾ ವೆಲಿ ಎಂದು ಕರೆಯಲಾಗುತ್ತದೆ. ಈ ಎಲೆಗಳನ್ನು ವಿಶೇಷವಾದ ಚಿತ್ರಗಳ ಸರಣಿಯಿಂದ ಚಿತ್ರಿಸಲಾಗುತ್ತದೆ. ಅಲ್ಲದೇ ಇವು 1848 ರ ಹಂಗೇರಿಯನ್ ಕ್ರಾಂತಿಗಿಂತ ಮೊದಲು ಯುರೋಪ್ ನ ಎಲ್ಲಾ ಕಡೆಗಳಲ್ಲಿಯೂ ಕ್ರಾಂತಿಕಾರಿ ಚಳವಳಿಗಳು ಜಾಗೃತವಾಗುತ್ತಿದ್ದ ಸಮಯದಲ್ಲಿ ಹುಟ್ಟಿಕೊಂಡವು. ಎಕ್ಕಗಳು ನಾಲ್ಕು ಋತುಗಳನ್ನು ತೋರಿಸಿದವು: ಡೈಮಂಡ್ಸ್ ಎಕ್ಕವು ವಸಂತಕಾಲವನ್ನು, ಬೆಲ್ಸ್ ಎಕ್ಕ ಬೇಸಿಗೆಯನ್ನು, ಲೀವ್ಸ್ ಎಕ್ಕ ಶರತ್ಕಾಲವನ್ನು ಮತ್ತು ಅರ್ಕಾನ್ ನ ಎಕ್ಕ ಚಳಿಗಾಲವನ್ನು ಸೂಚಿಸಿದವು. ಕೆಳಗಿನ ಮತ್ತು ಮೇಲಿನ ಪಾತ್ರಗಳನ್ನು ಸ್ವಿಸ್‌ನ ಪ್ರಸಿದ್ಧ ಸ್ವಾತಂತ್ರ್ಯ ಹೋರಾಟಗಾರ ವಿಲಿಯಂ ಟೆಲ್ ನಾಟಕದಿಂದ ತೆಗೆದುಕೊಳ್ಳಲಾಯಿತು. ನಾಟಕವಾಗಿದೆ. ಇದನ್ನು 1804 ರಲ್ಲಿ ಫ್ರೆಡ್ ರಿಕ್ ಸ್ಕಿಲ್ಲರ್ ಎಂಬುವವನು ಬರೆದಿದ್ದು, 1827 ರಲ್ಲಿ ಕೊಲೊಜ್ಸವರ್ ಎಂಬಲ್ಲಿ ಪ್ರದರ್ಶನಗೊಂಡಿತು. ಈ ಇಸ್ಪೀಟೆಲೆಗಳನ್ನು ವಿಯೆನ್ನ ದಲ್ಲಿರುವ ಫರ್ಡಿನ್ಯಾಂಡ್ ಪೆಟ್ನಿಕ್ ನ ಇಸ್ಪೀಟೆಲೆಗಳಿಗೆ ಬಣ್ಣ ಲೇಪಿಸುವ ಕಾರ್ಯಾಗಾರದಲ್ಲಿ ಆವಿಷ್ಕರಿಸಲಾಯಿತು ಎಂದು ದೀರ್ಘ ಕಾಲದಿಂದ ನಂಬಲಾಗಿದೆ. ಆದರೂ ಮೊಟ್ಟ ಮೊದಲನೆಯ ಡೆಕ್ 1974 ರಲ್ಲಿ ಇಂಗ್ಲೀಷ್ ಖಾಸಗಿ ಸಂಗ್ರಹದಲ್ಲಿ ಕಂಡು ಬಂದಿತು. ಅಲ್ಲದೇ ಇದು ಈ ಡೆಕ್ ನ ಆವಿಷ್ಕಾರಕ ಮತ್ತು ಸೃಷ್ಟಿಕರ್ತ ನ ಹೆಸರು ಜೋಸೆಫ್ ಸ್ಕಿನೈಡರ್ ಎಂದು ತೋರಿಸಿದೆ. ಇವನು ಪೆಸ್ಟ್ ನಲ್ಲಿರುವ ಮಾಸ್ಟರ್ ಕಾರ್ಡ್ ಪೈಂಟರ್ ಆಗಿದ್ದು 1837 ರಲ್ಲಿ ಈ ಇಸ್ಪೀಟೆಲೆಯನ್ನು ಸೃಷ್ಟಿಸಿದ್ದಾನೆ. ಸ್ಕಿಲ್ಲಾರ್ ನಾಟಕದ ಸ್ವಿಸ್ ಪಾತ್ರವನ್ನು ಆಯ್ಕೆಮಾಡಿಕೊಳ್ಳದ್ದಿದ್ದರೆ, ಅವನು ಹಂಗೇರಿಯನ್ ನಾಯಕರನ್ನು ಅಥವಾ ಸ್ವಾತಂತ್ರ್ಯಹೋರಾಟಗಾರರನ್ನು ಆಯ್ಕೆಮಾಡಿಕೊಂಡಿದ್ದರೆ, ಅವನ ಇಸ್ಪೀಟೆಲೆಗಳ ಡೆಕ್ ವಿತರಣೆಯಾಗುತ್ತಿರಲಿಲ್ಲ. ಏಕೆಂದರೆ ಆ ಸಂದರ್ಭದಲ್ಲಿ ಸರ್ಕಾರದ ಸೆನ್ಸಾರ್‌ಶಿಪ್ ಅತಿಯಾಗಿತ್ತು. ಈ ಇಸ್ಪೀಟೆಲೆಗಳ ಪಾತ್ರಗಳು ಸ್ವಿಸ್ ಆಗಿದ್ದರೂ ಕೂಡ, ಸ್ವಿಜರ್‌ಲ್ಯಾಂಡ್‌ನಲ್ಲಿ ಅಜ್ಞಾತವಾಗಿದ್ದವು.ಹಂಗೇರಿಯಲ್ಲಿ ಈ ಡೆಕ್ ನಿಂದ ಆಡುವ ಆಟಗಳು ಸ್ಕೇಟ್, ಉಲ್ಟಿ, ಸ್ನ್ಯಾಪ್ ಜರ್, ಸಿರ್ ಅಕ ವಿಗ್ ಅ ಹೆಟೆಸ್, ಫೈರ್, ಪ್ರಿಫರಾನ್ಸ್, ಮಕೋ, ಲೊರುಮ್, ಪಿರುಸ್ ಪ್ಯಾಕ್ಸಿ ಮತ್ತು ಪಿರುಸ್ ಪಪುಕ್ಸ್ ಎಂಬ ಆಟಗಳನ್ನು ಒಳಗೊಂಡಿರುತ್ತವೆ. ಈ ಇಸ್ಪೀಟೆಲೆಯ ಕಟ್ಟನ್ನು ಪ್ರಿಫೆರಾನ್ಸ್ ಆಟಗಳಲ್ಲಿ ಯಾವಾಗಲು ಬಳಸಲಾಗುತ್ತದೆ. ಕ್ರೊಯೆಷಿಯ ಮತ್ತು ಸ್ಲೊವೆನಿಯ ದಲ್ಲಿ ಈ ಇಸ್ಪೀಟೆಲೆಗಳನ್ನು ಬೆಲೋಟ್ ಎಂದು ಕರೆಯುವ ಆಟದಲ್ಲಿಯೂ ಕೂಡ ಸಾಮಾನ್ಯವಾಗಿ ಬಳಸಲಾಗುತ್ತದೆ. ಈ ಆಟದ ವಿವರಣೆಯನ್ನು ದಿ ಕಾರ್ಡ್ ಗೇಮ್ಸ್ ವೆಬ್ ಸೈಟ್ ನಲ್ಲಿ ನೋಡಬಹುದು. ಜೆಕ್ ರಿಪಬ್ಲಿಕ್ ನಲ್ಲಿ ಈ ಇಸ್ಪೀಟೆಲೆಗಳನ್ನು ಮರಿಯಸ್ಕೈ ಅಥವಾ ಮರಿಯಾಸೋವೊ ಕಾರ್ಟಿ, ಅಥವಾ ಕೆಲವೊಮ್ಮೆ ಪಿಕೆಟಿ ಎಂದು ಕರೆಯಲಾಗುತ್ತದೆ. ಈ ಇಸ್ಪೀಟೆಲೆಗಳನ್ನು ಅತ್ಯಂತ ಪ್ರಖ್ಯಾತ ಮಾರಿಯಾಸ್ ಆಟವನ್ನು ಒಳಗೊಂಡಂತೆ ಜೆಕ್ ಪ್ರದೇಶಗಳಲ್ಲಿ ಸಾಮಾನ್ಯವಾಗಿ ಆಡುವ ಬಹುಪಾಲು ಎಲ್ಲಾ ಇಸ್ಪೀಟೆಲೆಗಳ ಆಟಗಳಿಗೂ ಕೂಡ ಬಳಸಲಾಗುತ್ತದೆ.ಅಲ್ಲದೇ ಇವುಗಳನ್ನು ಪರ್ಸಿ ಅಥವಾ ಒಕೊ ಬೆರೆ ನಂತಹ ಜನಪ್ರಿಯ ಆಟಗಳಲ್ಲಿಯೂ ಕೂಡ ಬಳಸಲಾಗುತ್ತದೆ. ಕ್ರೂಸ್ ಪಶ್ಚಿಮ ರೊಮೇನಿಯಾದಲ್ಲಿ ಆಡುವ ಅತ್ಯಂತ ಸಾಮಾನ್ಯವಾದ ಆಟವಾಗಿದೆ. ಇದು ಸ್ನ್ಯಾಪ್ ಜರ್ ದ ಭಿನ್ನ ರೂಪವಾಗಿದೆ. ಸಾಮಾನ್ಯವಾಗಿ ಇದು 2 ಜೋಡಿಗಳು ಎದುರುಬದುರಿಗೆ ಕೂತು ಆಡುವ ಆಟವಾಗಿರುವುದರಿಂದ ಇದಕ್ಕೆ ಈ ಹೆಸರು ಬಂದಿದೆ. 
ಹಿಂದಿನ USSR ನ ರಷ್ಯ ಮತ್ತು ಅನೇಕ ರಾಷ್ಟ್ರಗಳಲ್ಲಿ 36 ಇಸ್ಪೀಟೆಲೆಗಳ ಡೆಕ್ ಅತ್ಯಂತ ಸಾಮಾನ್ಯವಾಗಿರುವ ಡೆಕ್ ಆಗಿದೆ. ಇದರ ಸಂಖ್ಯೆಗಳು 6, 7, 8, 9, 10, ವ್ಯಾಲೆಟ್, ಡಾಮ, ಕೊರೋಲ್ ಮತ್ತು ಟ್ಯುಸ್ ಗಳನ್ನು ಒಳಗೊಂಡಿವೆ. ಈ ಸೂಟ್ ಗಳು ಫ್ರೆಂಚ್ ಸೂಟ್ ಗಳ ತದ್ರೂಪವಾಗಿವೆ. ಈ ಡೆಕ್ ಅನ್ನು ಡ್ಯುರಾಕ್ ಅಥವಾ ಒಚ್ಕೊ ನಂತಹ ರಷ್ಯಾದ ಅನೇಕ ಇಸ್ಪೀಟೆಲೆಗಳ ಆಟಗಳಲ್ಲಿ ಬಳಸಲಾಗುತ್ತದೆ. ಪ್ರಿಫೆರ್ಯಾನ್ಸ್ ಡೆಕ್ ರಷ್ಯಾದ ಮತ್ತೊಂದು ಸಾಮಾನ್ಯ ಡೆಕ್ ಆಗಿದೆ. ಇದನ್ನು ಒಂದೇ ಹೆಸರಿನ ಇಸ್ಪೀಟೆಲೆಗಳ ಆಟದಲ್ಲಿ ಬಳಸಲಾಗುತ್ತದೆ. ಇದು ಏಳರಿಂದ ಪ್ರಾರಂಭವಾಗುತ್ತದೆ ಮತ್ತು ಪಿಕೆಟ್ ಡೆಕ್ ನ ತದ್ರೂಪವಾಗಿದೆ .
ಸ್ವಿಜರ್ಲೆಂಡ್ ನಲ್ಲಿ ಜಾಸ್ ರಾಷ್ಟ್ರೀಯ ಆಟವಾಗಿದೆ. ಇದನ್ನು 36 ಇಸ್ಪೀಟೆಲೆಗಳ ಡೆಕ್ ನೊಂದಿಗೆ ಆಡಲಾಗುತ್ತದೆ. ಬರ್ನಿಂಗ್-ನ್ಯಾಪ್ಫ್-ರೆಉಸ್ ಲೈನ್ ನ ಪಶ್ಚಿಮದಲ್ಲಿ, ಫ್ರೆಂಚ್ ಶೈಲಿಯ 6 ರಿಂದ 10 ರ ವರೆಗಿನ ಸಂಖ್ಯೆಗಳು, ಜ್ಯಾಕ್ಸ್,, ರಾಣಿಯರು, ರಾಜರು, ಮತ್ತು ಎಕ್ಕ ಸಂಖ್ಯೆಗಳೊಡನೆ 36 ಇಸ್ಪೀಟೆಲೆಗಳ ಡೆಕ್ ಅನ್ನು ಬಳಸಲಾಗುತ್ತದೆ. ಇದೇ ರೀತಿಯ ಡೆಕ್ ಅನ್ನು ಗ್ರೌಬುನ್ ಡೆನ್ ಮತ್ತು ಥುರುಗೌ ನ ಭಾಗಗಳಲ್ಲಿ ಬಳಸಲಾಗುತ್ತದೆ.ಮಧ್ಯ ಸ್ವಿಜರ್ಲೆಂಡ್ ನ ಜುರಿಕ್, ಸ್ಕೇಫ್ ಹ್ಯಾಸನ್ ಮತ್ತು ಪೂರ್ವ ಸ್ವಿಜರ್ಲೆಂಡ್ ನಲ್ಲಿರುವ ಪ್ರಚಲಿತ ಡೆಕ್, 36 ಇಸ್ಪೀಟೆಲೆಗಳೊಂದಿಗೆ ಈ ಕೆಳಕಂಡ ಸೂಟ್ ಗಳನ್ನು ಒಳಗೊಂಡಿರುತ್ತದೆ:ರೋಸಸ್, ಬೆಲ್ಸ್, ಅರ್ಕಾನ್ಸ್ ಮತ್ತು ಶೀಲ್ಡ್ಸ್ . ಪರ್ಯಾಯ ಡೆಕ್ ಗಳ ಶ್ರೇಣಿಗಳಶು ಕೆಳಮಟ್ಟದಿಂದ ಮೇಲ್ಮಟ್ಟದ ವರೆಗೆ ಈ ರೀತಿಯಲ್ಲಿವೆ:6, 7, 8, 9, 10, ಯುಂಟರ್, ಒಬೆರ್, ರಾಜ ಮತ್ತು ಎಕ್ಕ. 
ಇಟಾಲಿಯನ್ ಇಸ್ಪೀಟೆಲೆಗಳು ಸಾಮಾನ್ಯವಾಗಿ 40 ಎಲೆಗಳ ಡೆಕ್ ಗಳನ್ನು ಒಳಗೊಂಡಿರುತ್ತವೆ. ಅಲ್ಲದೇ ಅವುಗಳನ್ನು ಇಟಲಿಯ ಪ್ರಾದೇಶಿಕ ಆಟಗಳಲ್ಲಿ ಬಳಸಲಾಗುತ್ತದೆ ಉದಾಹರಣೆಗೆ, ಸ್ಕೋಪ ಆಥವಾ ಬ್ರಿಸ್ಕೋಲಾ. ಉತ್ತರದಲ್ಲಿ 52 ಎಲೆಗಳ ಕಟ್ಟುಗಳು ಕೂಡ ಕಂಡುಬರುತ್ತವೆ. ಇಟಲಿಯ ಪ್ರತಿಯೊಂದು ಪ್ರದೇಶವು ಪ್ರತ್ಯೇಕ ಪ್ರಾಂತ್ಯಗಳಾಗಿದ್ದಾಗ ಅಂದರೆ ಈ ಇಸ್ಪೀಟೆಲೆಗಳು ಇಟಲಿಯಲ್ಲಿ 14 ನೇ ಶತಮಾನದ ಉತ್ತರಾರ್ಧದಲ್ಲಿ ಕಾಣಿಸಿಕೊಳ್ಳುವ ವರೆಗು ಯಾವುದೇ ಅಧಿಕೃತ ಇಟಲಿಯ ವಿನ್ಯಾಸವಿರಲಿಲ್ಲ. ರಾಷ್ಟ್ರದ ಬೇರೆ ಬೇರೆ ಭಾಗಗಳಲ್ಲಿ ಒಟ್ಟು ಹದಿನಾರು ಅಧಿಕೃತ ಸ್ಥಳೀಯ ವಿನ್ಯಾಸಗಳು ಬಳಕೆಯಲ್ಲಿವೆ. ಈ ಹದಿನಾರು ವಿನ್ಯಾಸಗಳು ನಾಲ್ಕು ಪ್ರಾಂತ್ಯಗಳೊಳಗೆ ಹಂಚಿಕೆಯಾಗಿವೆ:
ಸೂಟ್ ಗಳು ಅಥವಾ ನಾಣ್ಯಗಳು, ಕತ್ತಿಗಳು, ಕಪ್ಸ್ ಮತ್ತು ಕ್ಲಬ್ಸ್ ಆಗಿವೆ ಹಾಗು ಪ್ರತಿ ಸೂಟ್ ೆಕ್ಕವನ್ನು, ಎರಡರಿಂದ ಏಳರವರೆಗಿನ ಎಲೆಗಳನ್ನು ಮತ್ತು ಮೂರು ಫೇಸ್ ಕಾರ್ಡ್ ಗಳನ್ನು ಒಳಗೊಂಡಿರುತ್ತವೆ. ಫೇಸ್ ಕಾರ್ಡ್ ಗಳು:
ಸ್ಪ್ಯಾನಿಷ್ ನಂತಹ ಸೂಟ್ ನೇವ್ ನ್ನು ಮಹಿಳೆಯಂತೆ ಬಿಂಬಿಸಲಾಗಿದೆ.ಅಲ್ಲದೇ ಕೆಲವೊಮ್ಮೆ ಇದು ಫ್ರೆಂಚ್ ಸೂಟ್ ಡೆಕ್ ನ ನಂತರದ ಅತ್ಯಂತ ಮೇಲ್ಪಟ್ಟದ ಫೇಸ್ ಕಾರ್ಡ್ ರೀತಿಯಲ್ಲಿಡೋನ ಎಂದು ಉಲ್ಲೇಖಿಸಲಾಗಿದೆ. ರಾಣಿಯನ್ನು ಹೊಂದಿರುವ ಫ್ರೆಂಚ್ ಬಳಕೆಯೊಂದಿಗೆ ಸೇರಿದಾಗ ಇದನ್ನು ಡೋನ ಎಂದು ಇಟಾಲಿಯನ್‌ನಲ್ಲಿ ಕೂಡ ಕರೆಯಲಾಗುತ್ತದೆ. ಆದರೆ ರೆಜಿನಾಯಲ್ಲ. ಮಧ್ಯಮೌಲ್ಯದ ಮುಖಚಿತ್ರದ ಎಲೆಯಾಗಿ ಆಗಾಗ್ಗೆ ಫ್ರೆಂಚ್ ಸೂಟ್ ಡೋನಾ ಮತ್ತು ನೇವ್ನ ಮೌಲ್ಯದ ಅದಲುಬದಲಿಗೆ ದಾರಿ ಕಲ್ಪಿಸಬಹುದು.ಆಂಗ್ಲೋ ಅಮೇರಿಕನ್ ಇಸ್ಪೀಟೆಲೆಗಳಂತೆ ಕೆಲವು ಇಟಾಲಿಯನ್ ಇಸ್ಪೀಟೆಲೆಗಳು ಅವುಗಳ ಮೌಲ್ಯವನ್ನು ಗುರುತಿಸುವಂತಹ ಯಾವುದೇ ಸಂಖ್ಯೆಗಳನ್ನು ಹೊಂದಿರುವುದಿಲ್ಲ. ಇಸ್ಪೀಟೆಲೆಯ ಮೌಲ್ಯವನ್ನು ಮುಖಚಿತ್ರದ ಎಲೆಯನ್ನು ಗುರುತಿಸುವ ಅಥವಾ ಸೂಟ್ ಪಾತ್ರಗಳ ಸಂಖ್ಯೆಯನ್ನು ಎಣಿಸುವ ಮೂಲಕ ನಿರ್ಧರಿಸಲಾಗುತ್ತದೆ. 
ಸಾಂಪ್ರದಾಯಿಕ ಸ್ಪ್ಯಾನಿಷ್ ಡೆಕ್ ಲ್ಯಾಟಿನ್ ಸೂಟ್ ನ ಸಂಕೇತಗಳನ್ನು ಬಳಸುತ್ತದೆ. ಲ್ಯಾಟಿನ್ ಸೂಟ್ ಗಳನ್ನು ಹೊಂದಿರುವ ಡೆಕ್ ಆಗಿದ್ದು ನಾಲ್ಕು ಪಲೋಸ್ ಗಳಾಗಿ ಸಂಘಟಿತವಾಗಿವೆ. ಇದು ಇಟಾಲಿಯನ್ ಸೂಟ್ ಗಳಿರುವ ಟ್ಯಾರೋ ಡೆಕ್‌ನೊಂದಿಗೆ ನಿಕಟ ಸಾಮ್ಯತೆಯನ್ನು ಹೊಂದಿದೆ:ಒರಾಸ್, ಕೊಪಾಸ್, ಎಸ್ಪೇಡ್ಸ್ ಮತ್ತು ಬ್ಯಾಸ್ಟಾಸ್ . ಕೆಲವು ಡೆಕ್ ಗಳು ಇಬ್ಬರು "ಹಾಸ್ಯಗಾರರನ್ನು" ಹೊಂದಿರುತ್ತವೆ. ಇಸ್ಪೀಟೆಲೆಗಳು ಎಲ್ಲವೂ ಸಂಖ್ಯೆಗಳನ್ನು ಹೊಂದಿರುತ್ತವೆ. ಆದರೆ ಇವು ಆಂಗ್ಲೋ ಫ್ರೆಂಚ್ ಪ್ರಮಾಣೀಕೃತ ಡೆಕ್‌‌ಗೆ ಭಿನ್ನವಾಗಿ, 10ನೇ ಸಂಖ್ಯೆಯ ಎಲೆಯು ದರ್ಬಾರಿನ ಎಲೆಗಳ ಮೊದಲನೆಯದಾಗಿದೆ, ಎಲ್ ಕ್ಯಾಬಲೊ .ಕೊನೆಯಲ್ಲಿ ಎಲ್ ರೇ . ಆದರೂ ಬಹುಪಾಲು ಸ್ಪ್ಯಾನಿಷ್ ಆಟಗಳು ಪ್ರಮಾಣೀಕರಿಸಿದ ಇಟಾಲಿಯನ್ ಡೆಕ್ ಅನ್ನು ಹೋಲುವ 8s ಮತ್ತು 9s ತೆಗೆದುಹಾಕಿರುವ ನಲವತ್ತು ಇಸ್ಪೀಟೆಲೆಗಳ ಡೆಕ್ ಅನ್ನು ಒಳಗೊಂಡಿರುತ್ತವೆ.ಚಿತ್ರದ ಸುತ್ತಲು ಇರುವ ಚೌಕಟ್ಟು ನಿಮ್ಮ ಎಲ್ಲಾ ಎಲೆಗಳನ್ನು ತೋರಿಸದೇ ಸೂಟ್ ಗಳನ್ನು ವಿಂಗಡಿಸುವ ಗುರುತನ್ನು ಹೊಂದಿರುತ್ತದೆ. ಕಪ್‌ಗಳು ಒಂದು ವಿಚ್ಛೇದವನ್ನು, ಕತ್ತಿಗಳು ಎರಡು, ಕ್ಲಬ್ಸ್ ಎಲೆಗಳು ಮೂರು ಮತ್ತು ಗೋಲ್ಡ್ ಯಾವುದೇ ವಿಚ್ಛೇದವನ್ನು ಹೊಂದಿರುವುದಿಲ್ಲ. ಈ ಗುರುತನ್ನು "ಲಾ ಪಿಂಟ" ಎಂದು ಕರೆಯಲಾಗುತ್ತದೆ ಹಾಗು ಇದು ಈ ಕೆಳಕಂಡ ಅಭಿವ್ಯಕ್ತಿಗೆ ದಾರಿಯನ್ನು ಕಲ್ಪಿಸುತ್ತದೆ: "ಲೆ ಕೊನೊಸಿ ಪಾರ್ ಲಾ ಪಿಂಟಾ " . ಅನೇಕ ಲ್ಯಾಟಿನ್ ಅಮೇರಿಕನ್ ರಾಷ್ಟ್ರಗಳಲ್ಲಿ ಬಾರಾಜಾ ಅತೀಂದ್ರಿಯ ವಿದ್ಯೆಯ ಭಾಗವಾಗಿದೆ ಎಂದು ಪರಿಗಣಿಸಲಾಗುತ್ತದೆ. ಆದಗ್ಯೂ ಅವುಗಳನ್ನು ಜೂಜಾಟಗಳಲ್ಲಿ ಮತ್ತು ಇಸ್ಪೀಟಾಟಗಳಲ್ಲಿ ಬಳಸುವುದನ್ನು ಮುಂದುವರೆಸಲಾಗಿದೆ. ವಿಶೇಷವಾಗಿ ಆಂಗ್ಲೋ ಫ್ರೆಂಚ್ ಡೆಕ್ ಅನ್ನು ಬಳಸದ ಸ್ಪ್ಯೇನ್ ನಲ್ಲಿಯೂ ಬಳಸಲಾಗುತ್ತದೆ. ಇತರ ಸ್ಥಳಗಳಲ್ಲಿ ಬಾರಾಜ ಒನ್ ಹಂಡ್ರೆಡ್ ಯಿಯರ್ಸ್ ಆಫ್ ಸಾಲಿಟ್ಯುಡ್ ನಲ್ಲಿ ಮತ್ತು ಇತರ ಸ್ಪ್ಯಾನಿಷ್ ಮತ್ತು ಲ್ಯಾಟಿನ್ ಅಮೆರಿಕ ಸಾಹಿತ್ಯದಲ್ಲಿ ಕಂಡುಬಂದಿದೆ. ಸ್ಪ್ಯಾನಿಷ್ ಡೆಕ್ ಅನ್ನು ಕೇವಲ ಸ್ಪೇನ್‌ನಲ್ಲಿ ಮಾತ್ರವಲ್ಲದೇ ಸ್ಪೇನ್ ಪ್ರಭಾವ ಹೊಂದಿರುವ ಇತರ ರಾಷ್ಟ್ರಗಳಲ್ಲಿಯೂ ಬಳಸಲಾಗುತ್ತದೆ 1. ಈ ಡೆಕ್ ನಲ್ಲಿ ಆಡುವಂತಹ ಆಟಗಳು ಕೆಳಕಂಡಂತಿವೆ: ಎಲ್ ಮುಸ್, ಎಲ್ ಜಿನೋಟೆ, ಲಾ ಎಸ್ಕೋಬಾ ಡೆಲ್ ಕ್ವಿನ್ಸ್, ಎಲ್ ಜುಲೆಪೆ, ಎಲ್ ಸಿನ್ ಕ್ವಿಲ್ಲೊ, ಲಾಸ್ ಸೈಟೆ ವೈ ಮೀಡಿಯ, ಲಾ ಮೋನಾ, ಎಲ್ ಟ್ರುಸ್, ಎಲ್ ಕೌಜೊ, ಎಲ್ ಜ್ಯಾಮೊನ್, ಎಲ್ ಟಾಂಟೊ, ಎಲ್ ಹಿಜೊಪುಟ, ಎಲ್ ಮೆನ್ ಟಿರೊಸ್, ಎಲ್ ಕುಕೊ, ಲಾಸ್ ಪರೆಜಾಸ್ ಮತ್ತು ಲಾಸ್ ಕೊಅರೆಂಟಾ .ಸ್ಪ್ಯೇನ್ ನಲ್ಲಿ ಪೋಕರ್ ಮತ್ತು ಇಪ್ಪತ್ತೊಂದರ ಆಟ ದಂತಹ ಆಂಗ್ಲೋ ಅಮೆರಿಕನ್ ಮೂಲದ ಆಟಗಳನ್ನು 52 ಎಲೆಗಳ ಅಂತಾರಾಷ್ಟ್ರೀಯ ಡೆಕ್ ಬಳಸಿಕೊಂದು ಆಡಲಾಗುತ್ತದೆ. ಈ ಡೆಕ್ ಅನ್ನು ಬಾರಾಜಾ ದೆ ಪೋಕರ್ ಎಂದು ಕರೆಯಲಾಗುತ್ತದೆ. 
ಪ್ರಮಾಣೀಕರಿಸಲಾದ 52-ಇಸ್ಪೀಟೆಲೆಗಳ ಡೆಕ್ ಅನ್ನು ತೈವಾನ್,ಜಪಾನ್, ಚೀನಾ,ಮತ್ತು ದಕ್ಷಿಣ ಕೊರಿಯಗಳಲ್ಲಿ ಸಾಮಾನ್ಯವಾಗಿ ಪೋಕರ್ ಡೆಕ್ ಎಂದು ಕರೆಯಲಾಗುತ್ತದೆ. ಪರ್ಯಾಯವಾಗಿ ಜಪಾನ್ ಮತ್ತು ಕೊರಿಯಾದಲ್ಲಿ ಈ ಡೆಕ್ ಗಳಿಗೆ ಸಾಮಾನ್ಯ ಹೆಸರು ಟ್ರಂಪ್ ಎಂದು ಕರೆಯಲಾಗುತ್ತದೆ. ಇದು ಟ್ರಂಪ್ ಕಾರ್ಡ್ ನಿಂದ ಬಂದ ಪದವಾಗಿದೆ. ಈ ಇಸ್ಪೀಟೆಲೆಗಳನ್ನು ಕಸೀನೋ ದಲ್ಲಿ ಬ್ಯಾಕರಾಟ್ ಮತ್ತು ಬ್ಲ್ಯಾಕ್ ಜಾಕ್ ನಲ್ಲಿ ಹೆಚ್ಚಾಗಿ ಬಳಸಲಾಗುತ್ತದೆ. ಅಥವಾ ಆಟದ ಕ್ರಮವನ್ನು ನಿರ್ಧರಿಸುವಾಗ ಅಥವಾ ಬಿಲಿಯರ್ಡ್‌ನ ಆಟಗಳ ಸವಾಲಿನಲ್ಲಿ ಬಳಸಲಾಗುತ್ತದೆ. ತುಲನಾತ್ಮಕವಾಗಿ ಪೋಕರ್ ಅಷ್ಟೇ ಅಲ್ಲದೇ ಪಶ್ಚಿಮದ ಆಟಗಳು ಅಜ್ಞಾತವಾಗಿರುತ್ತವೆ; ಆದರೂ ಡೈಪುಗೊ ಮತ್ತು ಟು-ಟೆನ್-ಜಾಕ್ ನಂತಹ ಪೋಕರ್ ಡೆಕ್ ಅನ್ನು ಬಳಸುವ ಪೂರ್ವದ ಏಷ್ಯನ್ ಆಟಗಳಿವೆ. ಪೂರ್ವ ಏಷ್ಯದಲ್ಲಿ ಹೋಮ್ ಮತ್ತು ಆನ್‌ಲೈನ್ ಇಸ್ಪೀಟೆಲೆಗಳು ಉದಾಹರಣೆಗೆ ಕೊಯ್-ಕೊಯ್ ಮತ್ತು ಗೊ-ಸ್ಟಾಪ್ ಕಾರುಟವನ್ನು ಬಳಸುತ್ತವೆ. ಉದಾಹರಣೆಗೆ ಹ್ಯಾನಫುಡ, ಯುಟ-ಗ್ಯಾರುಟ ಅಥವಾ ಜಪಾನ್ ನಲ್ಲಿ ಕಾಬುಫುಡಾ ಡೆಕ್, ಮತ್ತು ಸಮಾನವಾದ ಕೊರಿಯದ ಹ್ಯಾವ್ ಟು ಡೆಕ್.
ಇಸ್ಪೀಟೆಲೆಗಳು ಎತ್ತರಿಸಿದ ಮುದ್ರಣವನ್ನು ಒಳಗೊಂಡಿರುವುದರಿಂದ ಮತ್ತು/ಅಥವಾ ಬ್ರೆಲ್ ಅಕ್ಷರಗಳು ಎಲೆಯ ಭಾಗವಾಗಿರುವುದರಿಂದ ಅವುಗಳನ್ನು ದೃಷ್ಟಿಮಾಂದ್ಯರು ಕೂಡ ಬಳಸುತ್ತಾರೆ. ಪ್ರಮಾಣೀಕರಿಸಲ್ಪಟ್ಟ ಇಸ್ಪೀಟೆಲೆಗಳ ಡೆಕ್‌ಗಳನ್ನು ಮತ್ತು UNO ದ ನಿರ್ದಿಷ್ಟ ಆಟಗಳಲ್ಲಿನ ಡೆಕ್ ಗಳನ್ನು ಸಾಮಾನ್ಯವಾಗಿ ಬಳಸಲಾಗುತ್ತದೆ. ದೊಡ್ಡದಾಗಿ ಮುದ್ರಿಸಲಾದ ಇಸ್ಪೀಟೆಲೆಗಳನ್ನು ವಯಸ್ಸಾದವರು ಸಾಮಾನ್ಯವಾಗಿ ಬಳಸುತ್ತಾರೆ. ಇದರ ಜೊತೆಯಲ್ಲಿ ಸೂಟ್ ಚಿಹ್ನೆಯ ಗಾತ್ರವನ್ನು ಮತ್ತು ವರ್ಗನಾಮದ ಲಿಪಿಯನ್ನು ಹೆಚ್ಚಿಸುವುದಲ್ಲದೇ, ದೊಡ್ಡದಾಗಿ ಮುದ್ರಿಸಲಾದ ಎಲೆಗಳು ಸುಲಭವಾಗಿ ಗುರುತಿಸುವುದಕ್ಕಾಗಿ ಸಾಮಾನ್ಯವಾಗಿ ಚಿತ್ರಗಳ ದೃಷ್ಟಿ ಸಂಕೀರ್ಣತೆಯನ್ನು ಕಡಿಮೆ ಮಾಡುತ್ತದೆ. ಸೂಟ್ ಅನ್ನು ಗುರುತಿಸಲು ಒಂದು ದೊಡ್ಡ ಚುಕ್ಕೆಯನ್ನು ಬಳಸುವ ಮೂಲಕ ಅವರು ಚುಕ್ಕೆಗಳ ನಮೂನೆಗಳನ್ನು ತೆಗೆಯಬಹುದು. ಅಧಿಕ ಗಾತ್ರದ ಇಸ್ಪೀಟೆಲೆಗಳನ್ನು ಸಾಮಾನ್ಯವಾಗಿ ಬಳಸದಿದ್ದರೂ ಕೆಲವೊಮ್ಮೆ ಬಳಸಲಾಗುತ್ತದೆ. ಇದು ದೊಡ್ಡ ಅಕ್ಷರಗಳಿಗೆ ಅವಕಾಶ ಮಾಡಿಕೊಡುತ್ತದೆ. ಅಲ್ಲದೇ ಇದನ್ನು ಸುಲಭವಾಗಿ ಬಳಸಬಹುದು.ಬಳಕೆಯಲ್ಲಿರುವ ಬ್ರೇಲ್ ಇಸ್ಪೀಟೆಲೆಗಳಿಗೆ ಯಾವುದೇ ಸಾರ್ವತ್ರಿಕ ಪ್ರಮಾಣಗಳಿಲ್ಲ. ಅನೇಕ ರಾಷ್ಟ್ರೀಯ ಮತ್ತು ಉತ್ಪಾದಕರ ಮಾರ್ಪಾಡುಗಳಿವೆ. ಬಹುಪಾಲು ಸಂದರ್ಭಗಳಲ್ಲಿ ಪ್ರತಿ ಇಸ್ಪೀಟೆಲೆಯ ಒಂದೇ ಸ್ಥಳದಲ್ಲಿ ಎರಡು ಬ್ರೆಲ್ ಅಕ್ಷರಗಳನ್ನು ಮೂಡಿಸಿರಲಾಗುತ್ತದೆ. ಈ ಅಕ್ಷರಗಳು ಸಹಜ ಮೂಲೆ ಗುರುತುಗಳ ರೀತಿಯಲ್ಲಿರುತ್ತದೆ. ಎರಡು ಅಕ್ಷರಗಳು ಲಂಬವಾಗಿಅಥವಾ ಅಡ್ಡವಾಗಿ ಕಂಡುಬರಬಹುದು. ಪ್ರತಿಯೊಂದರಲ್ಲೂ, ಒಂದು ಅಕ್ಷರವು ಇಸ್ಪೀಟೆಲೆಯ ಸೂಟ್ ಅನ್ನು ಮತ್ತು ಇನ್ನೊಂದು ಅಕ್ಷರ ಇಸ್ಪೀಟೆಲೆಯ ವರ್ಗನಾಮ ವನ್ನು ಗುರುತಿಸುತ್ತದೆ. ಎಕ್ಕ ಕ್ಕೆ 1, ಸಂಖ್ಯೆಗಳ ಇಸ್ಪೀಟೆಲೆಗಳಿಗೆ 2ರಿಂದ 9, ಹತ್ತಕ್ಕೆ X ಅಥವಾ O ಎಂಬ ಅಕ್ಷರ, ಜ್ಯಾಕಿಗೆ J, ರಾಣಿಗೆ Q, ಮತ್ತು ರಾಜನಿಗೆ K ಎಂದು ಗುರುತಿಸಲಾಗುತ್ತದೆ. ಡೈಮೆಂಡ್ ಗೆ D ,ಸ್ಪೇಡ್ ಗೆ S ಎಂದು, ಕ್ಲಬ್ ಗೆ C ಅಥವಾ X ಎಂದು ಮತ್ತು ಹಾರ್ಟ್ ಗೆ H ಅಥವಾ K ಎಂದು ಸೂಚಿಸುವ ಮೂಲಕ ಸೂಟ್ ಗಳನ್ನು ವಿವಿಧ ರೀತಿಯಲ್ಲಿ ಗುರುತಿಸಬಹುದು.
U+2660 to U+2667 ನಿಂದ ವಿವಿಧ ಚಿಹ್ನೆಗಳ ವಿಭಾಗದಲ್ಲಿ ಇಸ್ಪೀಟೆಲೆಯ ಸೂಟ್ ಗಳಿಗೆ 8 ಅಕ್ಷರಗಳು ಇರಬೇಕೆಂದು ಯುನಿಕೋಡ್ ನಿರ್ದಿಷ್ಟ ಪ್ರಮಾಣಕ ತಿಳಿಸಿದೆ. 
ಮೈಕೆಲ್ ಎವರ್ಸನ್ ಎಂಬವನು ದಿನಾಂಕ 2004-05-18 ರಂದು 52 ಇಸ್ಪೀಟೆಲೆಗಳ ಆಂಗ್ಲೋ- ಅಮೆರಿಕನ್- ಫ್ರೆಂಚ್ ಡೆಕ್‌ನ್ನು ಇಸ್ಪೀಟೆಲೆಯ ಹಿಂಭಾಗಕ್ಕೆ ಒಂದು ಅಕ್ಷರ ಮತ್ತು ಜೋಕರ್ ಗಾಗಿ ಇನ್ನೊಂದು ಅಕ್ಷರದೊಂದಿಗೆ ಸಂಕೇತಭಾಷೆಯಲ್ಲಿಡುವ ಪರಿಕಲ್ಪನೆಯನ್ನು ಮುಂದಿಟ್ಟರು. ಈ ಪರಿಕಲ್ಪನೆಯನ್ನು ಯುನಿಕೋಡ್ 6.0 ಸ್ಥೂಲ ನಕ್ಷೆಯ ನಿರ್ದಿಷ್ಟ ವಿವರಣೆಯಲ್ಲಿ ಸೇರಿಸಲಾಯಿತು.
ಹೊಸ ಡೆಕ್‌ಗೆ ಒಂದು ಮಾದರಿಯ ಉತ್ಪಾದನೆ ಪ್ರಕ್ರಿಯೆ ಅತ್ಯಂತ ಸೂಕ್ತ ಸಾಮಗ್ರಿಯ ಆಯ್ಕೆಯಿಂದ ಪ್ರಾರಂಭವಾಗುತ್ತದೆ:ಕಾರ್ಡ್ ಸ್ಟಾಕ್ ಅಥವಾ ಪ್ಲ್ಯಾಸ್ಟಿಕ್. ವಿಶೇಷವಾದ ಕಾಗದಗಳಲ್ಲಿ ಮುದ್ರಿಸುವ ಇಸ್ಪೀಟೆಲೆಗಳು ಅವುಗಳ ಮೇಲೆ ಮುದ್ರಿಸುವ ಬಣ್ಣಗಳ ಹೊಳಪನ್ನು ಮತ್ತು ಮೆರುಗನ್ನು ಹಾಗೂ ಅವುಗಳ ಬಳಕೆಯ ಅವಧಿಯನ್ನು ಹೆಚ್ಚಿಸಲು ಮೆರುಗು ಹಚ್ಚುವ ವಿಧಾನಗಳಿಗೆ ಒಳಪಡುತ್ತವೆ. ಕೆಲವು ಉತ್ತಮ ಗುಣಮಟ್ಟದ ಉತ್ಪನ್ನಗಳು ಇಂದಿನ ಮಾರುಕಟ್ಟೆಯಲ್ಲಿ ಲಭ್ಯವಿದೆ. ಇಸ್ಪೀಟೆಲೆಗಳ ಮೇಲ್ಮೈ ಕೆಲವು ನಿರ್ದಿಷ್ಟ ವಿಧಾನಗಳಿಗೆ ಒಳಪಡುತ್ತವೆ. ಉದಾಹರಣೆಗೆ ಕ್ಯಾಲೆಂಡರಿಂಗ್ಜೋಡಿಸಲಾಗುತ್ತದೆ. ಹೊಸ ಡೆಕ್ ಗಳನ್ನು ಜೋಡಿಸಿದ ನಂತರ ಮೂಲೆಯನ್ನು ದುಂಡಾಗಿಸುವ ಪ್ರಕ್ರಿಯೆಗೆ ಒಳಪಡುತ್ತವೆ ಹಾಗೂ ಅದು ಅಂತಿಮ ರೂಪುರೇಖೆಯನ್ನು ನೀಡುತ್ತದೆ: ವೈಶಿಷ್ಟ್ಯವಾದ ಆಯತಾಕಾರದ ಇಸ್ಪೀಟೆಲೆಗಳ ಆಕಾರ. ಅಂತಿಮವಾಗಿ ಪ್ರತಿಯೊಂದು ಡೆಕ್ ಅನ್ನು ಸೆಲೋಫೇನ್‌ ನಿಂದ ಸುತ್ತಿಟ್ಟು, ಪೆಟ್ಟಿಗೆಯಲ್ಲಿ ಹಾಕಿಡಲಾಗುತ್ತದೆ ಮತ್ತು ಅಂತಿಮ ವಿತರಣೆಗೆ ಸಿದ್ಧವಾಗುತ್ತದೆ.



