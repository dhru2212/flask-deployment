Jorge Mario Pedro Vargas Llosa 
ಟೆಂಪ್ಲೇಟು:Infobox politician
'ಮಾರಿಯೊ ವಾರ್ಗಸ್ ಲೋಸ'ರವರು, ಲ್ಯಾಟಿನ್ ಅಮೆರಿಕದ ಪೆರು ರಾಜ್ಯದ 'ಅರೆಕ್ವಿಪ' ಎಂಬಲ್ಲಿ ಮಾರ್ಚ್, ೨೮, ೧೯೩೬ ರಲ್ಲಿ ಜನಿಸಿದರು.ಸನ್, ೨೦೧೦ರ ಪ್ರತಿಷ್ಠಿತ ನೊಬೆಲ್ ಸಾಹಿತ್ಯ ಪ್ರಶಸ್ತಿಯನ್ನು ದಕ್ಷಿಣ ಅಮೆರಿಕದಲ್ಲಿ ಜನಿಸಿದ ಸ್ಪಾನಿಷ್ ಮಾತೃಭಾಷೆಯ ಇಂಗ್ಲಿಷ್ ಲೇಖಕ, 'ಮಾರಿಯೊ ವಾರ್ಗಸ್ ಲೋಸ'ರವರು ಗಳಿಸಿದ್ದಾರೆ. ದಕ್ಷಿಣ ಅಮೆರಿಕದ 'ಪೆರು'ವಿನ ೭೪ ವರ್ಷ ಹರೆಯದ,'ಮಾರಿಯೊ ವಾರ್ಗಸ್ ಲೋಸ'ರವರು, ಸ್ಪಾನಿಷ್ ಭಾಷೆಯನ್ನಾಡುವ ಜಗತ್ತಿನ ಕಾವ್ಯಾಸಕ್ತರಿಗೆಲ್ಲಾ ಪ್ರಿಯರಾದವರು. ತಮ್ಮ ಸಾಹಿತ್ಯಿಕ-ವೃತ್ತಿಜೀವನದಲ್ಲಿ 'ಮಾರಿಯೊ ವಾರ್ಗಸ್ ಲೋಸ' ರವರು ಬರೆದ ಹಲವಾರು ಕಾದಂಬರಿಗಳಲ್ಲಿ, ಸುಮಾರು ೩೦ ಕ್ಕು ಹೆಚ್ಚು ಕಾದಂಬರಿ, ನಾಟಕ, ಟೀಕೆ-ಟಿಪ್ಪಣಿಗಳು, ಮತ್ತು ಪ್ರಬಂಧಗಳು, ಹೆಚ್ಚು ಗುರುತಿಸಲ್ಪಟ್ಟಿವೆ. ಅವರ 'ಕಾನ್ವರ್ಸೇಷನ್ ಇನ್ ದ ಕೆಥೆಡ್ರೆಲ್,' 'ಗ್ರೀಗ್ ಹೌಸ್' ಎಂಬ ಕೃತಿಗಳು ಅತಿ ಮುಖ್ಯವಾದವುಗಳು. ೧೯೯೫ ರಲ್ಲಿ, ಅವರಿಗೆ 'ಸರ್ವಾಂಟೆಸ್' ಬಹುಮಾನ ದೊರೆತಿತ್ತು. ಈ ಪ್ರಶಸ್ತಿ ಜಗತ್ತಿನ ಸ್ಪಾನಿಷ್ ಮಾತಾಡುವ, ಬರೆಯುವ, ಪ್ರತಿಭೆಗಳು ಗುರುತಿಸುವ, 'ಅತ್ಯಂತ ಪ್ರತಿಷ್ಠಿತ ಸಾಹಿತ್ಯ ಗೌರವ ಪ್ರಶಸ್ತಿ'ಯೆಂದು ಹೇಳಲಾಗಿದೆ.
ಸನ್, ೧೯೬೦ ರಲ್ಲಿ, 'ಮಾರಿಯೊ ವಾರ್ಗಸ್ ಲೋಸ' ರವರ ಕಾದಂಬರಿ, 'ದ ಟೈಮ್ ಆಫ್ ದ ಹೀರೋ' ಪ್ರಕಟಿತವಾದ ಬಳಿಕ, 'ಅಂತಾರಾಷ್ಟ್ರೀಯ ಮನ್ನಣೆ' ಪ್ರಾಪ್ತವಾಗಿತ್ತು. ಇದೇ ತರಹದ ಇನ್ನೋರ್ವ ಲ್ಯಾಟಿನ ಅಮೆರಿಕದ, ಲೇಖಕ, 'ಗೇಬ್ರಿಯೆಲ್ ಗಾರ್ಸಿಯ ಮಾರ್ಕ್ವೆಲ್' ರವರು, ಸನ್. ೧೯೮೨ ರಲ್ಲಿ, 'ನೋಬೆಲ್ ಸಾಹಿತ್ಯ ಪ್ರಶಸ್ತಿ,'ಯನ್ನು ಪಡೆದು ಭಾರಿ ಸುದ್ದಿಯಲ್ಲಿದ್ದರು.
'ಮೆಕ್ಸಿಕೊ ನಗರ'ದ ’ಥಿಯೇಟರ್’ ಒಂದರಲ್ಲಿ ಒಸ್ ರವರು ಕೊಟ್ಟ ’ಪಂಚ್’ ನಿಂದ ಗೇಬ್ರಿಯೆಲ್ ಗಾರ್ಸಿಯ, ಚೇತರರಿಸಿಕೊಳ್ಳಲು ಸಾಧ್ಯವಾಗದೆ, ಅವರ ಕಣ್ಣಿನಕೆಳಗೆ 'ಕಪ್ಪು ಛಾಯೆ' ಮೂಡಿತು.ಜನಪ್ರಿಯತೆಯ ಶಿಖರದಲ್ಲಿದ್ದ ಒಸ ರವರು ಬರೆದ ಕೆಲವಾರು ಪುಸ್ತಕಗಳು, ಚಲನಚಿತ್ರಗಳಾದವು. ಜನರು ಆಸಕ್ತಿಯಿಂದ ಅವನ್ನು ವೀಕ್ಷಿಸುತ್ತಿದ್ದರು. 'ಮಾರಿಯೊ ವಾರ್ಗಸ್ ಲೋಸ'ರವರು, ಚಲನ-ಚಿತ್ರಗಳಿಗೆ ’ಚಿತ್ರಕತೆ’ ಬರೆಯುವುದರಲ್ಲಿ ನಿಸ್ಸೀಮರು.

